א*	זיכוך המידות בדרך הדעת, קודם לזיכוכן בדרך הרגש.
ב*	בכל מידה טובה יש חסרונות הבאים עמה, והעבודה השלמה היא לזככה מסיגיה.
א*	האהבה צריכה להיות מלאה בלב לכל.
ב*	אהבת המעשים קודמת לכל, אחריה אהבת האדם, אחריה אהבת ישראל, ונעלה על כולן אהבת ה', שערכה אינו תלוי בפעולותיה.
ג	אי-אפשר שלא לאהוב את ה' ואת טובו המלא את העולם.
ד*	שלהבת אהבת ה' בוערת בנשמה תמיד, ורק האדם באכזריותו מתנגד לטבעו, ומשתקע במחשכי החיים.
ה	אהבת הבריות צריכה להתפשט על כל העולם, והשנאה רק על הרשעה והזוהמא.
ו*	מידת האהבה שבצדיקים, כוללת את כל הברואים, ואפילו את עמלק בשורשו שמעל השמים.
ז*	המניעות על האהבה, בין מן הטבע ובין מן התורה, מזככות ומעמידות אותה על עצם האהבה האלוהית, בוראת ומחייה כל היצורים.
ח*	כשאוהבים את הרשע מצד הטוב שבו, מפרידים בין הטוב לרע, ומאפשרים לשנאת הרע לפעול בשיא תקפה.
ט*	שנאת הרשעים היא רק מצד חסרונותיהם, אבל מצד צלם אלוהים שבם ראוי לאוהבם.
י	נכון לרדת לסוף דעתם של העמים השונים, כדי לבסס את האהבה לכל, ולבטל את צרות העין הרואה טוב רק בישראל.
יא	צריך לייסר עצמו לאהוב את הבריות, ובייחוד את המצוינים שבהם.
יב	אי-אפשר לעצור את האהבה האלוהית של חסידי הקודש, שכל הלימוד והמעשה הם הֶכשרים להתפשטותה על כל החיים.
א	החינוך הפשוט מתחיל עם בוא הילד לכלל הכרה, והמדעי – בלידה, והאמוני – מהעיבור.
ב	האמונה מורכבת ממיזוג האהבה והיראה, והן בשורשן פונות רק לעניין האלוהי.
ג	האמונה העליונה משתפלת לשדרות נמוכות, כדי שכל אחד יתארהּ כפי יכולתו, אך חכם הרוח היונק משפלותה, נקלע לסתירות.
ד	לפי רוב האמונה המתגלה בלב האדם, כך גדלה אהבתו לבריות ויכולתו לתקנם.
ה	כשם שתורת הקרקע מעשירה את האיכרים הפשוטים, כך עושר המדע האמוני מפתח את האמונה התמה שבהמון.
ו	כל ההשכלות האלוהיות הנן הרחבה של חוש האמונה הפנימי והטבעי, ולכן הצלחתן תלויה בקישורן אליו.
ז	האמונה הטבעית העזה, צריכה להישתל ביסוד התורה, להתנקות ולהיטהר על-ידה, ואז כוחה מוכפל.
ח	בחסידות פנימית כלולה הארת האמונה הטבעית של הנשמה, והיא זקוקה לאמונה הבאה במסורת כדי לשמרה משגיאות.
ט	האמונה והדבקות משפיעות גבורה ויכולת בדמיון הקודש, בשכל, וביציאה אל הפועל במעשה.
י	אמונת ישראל, ואפילו האפיקורסות שבה, גדולה בפנימיותה מאמונת הגויים.
יא	השקפת העולם השלמה שבעתיד, הנה פיתוח של אמונת ישראל שבהווה, שההמון באמונתו הטבעית, ונבוני הלב, טועמים ממנה.
יב	כשם שתארי ה' מרוממים אותנו מכל שלילה, כך תיאור מידותיו הנראות כפגומות, מעלה את מחשבותינו למעלה מכל מוסר מוגבל.
יג	האמונה צריכה להשתחרר מכל כבליה וקליפותיה, ולהזריח את קרני אורה.
יד*	לפעמים העמדת האמונה דורשת כפירה בדמיונות, ולפעמים היא דורשת דווקא התלבשות בהן.
טו*	האמונה בטהרתה באה על-ידי אפשרות של כפירה.
טז*	האמונה בטהרתה באה על-ידי הכפירה בהבל וברשע.
יז*	באמונה מונחים סיגים מזיקים, אשר נטהרים בכור המוסר והדעת.
יח*	אף שאמונה רגשית ותמימה הנה טהורה, המחוננים בשכל אינם יכולים להסתפק בה, ואם יעשו כן, תתמלא אמונתם מרמה.
יט	הלעג על הצד החיצוני שבאמונה, נובע מקוצר ראייה בהתפשטות אור ה' על קטן וגדול כאחד.
כ	סיגי האמונה אינם פוגמים בעצם אמונת האדם הפשוט, אך כשהוא מתעלה הוא צריך לזקק אותם, כדי שלא יחשיכו את אמונתו.
כא	האמונה הכללית משתרשת בחשק הפנימי ומחייה אותו, והמצוות והמנהגים הנם ביטויים לאותו החשק (כנדרים).
כב	המצוות והמנהגים מציירים בחיי הנפש והעולם ציורי אמונה, ועזיבתם מציירת ציורים הפוכים, וביאור רזי תורה מעורר הרגשה זו.
כג*	צריך לקשר את כל מעלות השכל, הרגש והמעשה, עם האמונה הפשוטה המושרשת בילדות, שבתמציתה היא עולה על כולנה.
כד*	אין מקום לכל קנייני החיים והתרבות בלא הכרות האמונה, וההכרה בהכרחיותם מבססת את האמונה.
כה*	צריך לברר את שני הצדדים הכלולים באמונה: האמת האלוהית שבה, והצורך של האדם בה.
כו*	הביקורת, אפילו הזכה,  בענייני האמונה, היא מעוותת, שכן האמונה מתגלה רק בלבושי קבלה ומסורת, ורק הצדיקים יכולים להשיגה בביקורת.
כז*	דור עקבי משיח מקושר בפנימיותו ובמעשיו לתמצית האמונה, אף שבחיצוניותו הוא פועל להריסת הסבריה החיצוניים.
כח*	האמונה הקטנה גורמת לכפירה לבוא ולטהרהּ, וכשתתעלה האמונה יצטרף גם הטוב שבכפירה, וישמש כטרקלין לאמונה.
כט*	את רכות הלב הנגרמת מאמונה נמוכה, יש לתקן על-ידי הרמה לאמונה עליונה, שכן עזיבת האמונה מביאה לרכות לב גדולה יותר.
ל*	באמונה הנמוכה יש תועלת, ובלבד שלא תנהיג את החיים, וכשהיא עוברת את מידתה, מגרשת אותה התרבות.
לא*	כדי להשיב את האמונה לביצרון ולחיותה בכל נשמה, צריך לעסוק באורחות השכל הגנוז, שלמעלה מכל הגדרה.
לב*	הצדיקים מזקקים את האמונה הטבעית, עד שהיא מבריקה ומאירה לכל העולם, ובכך הם פודים אותה מעבדותה.
לג*	האמונה הפנימית היא כל-כך גדולה מהשכל, עד שבשכל שאינו חופשי היא נראית כהפוכה ממנו.
לד*	שורש האמונה הוא להביע בפנימיות הנשמה את גדולת אין-סוף.
א*	פגם הברית מחליש את טבעיות המוסר, ובקבלת צער התשובה באהבה מתחזקת אהבת הטוב, אף זו שאינה מורגשת ליחיד.
ב*	פגם הברית גורם לבלבול המחשבה בעת עיסוקו בחומריות, ותיקונו רק בעיון בעמקי האגדה ובשפע הדעת.
ג*	פגם הברית פוגם במוסר ובשכל העליון, וכל ציורי המוסר מתרופפים, ובתשובה מאהבה עם עיון האגדה מעלים אותם.
א*	בלי סילוק אבק הגאווה, אי-אפשר להגיע אל השלמות, וסילוק הגאווה משאיר רושם של שמחה, יחד עם שפלות אמיתית.
ב*	בכל המידות הרעות אין מידה המגשמת את האדם כמו הגאווה.
ג*	מי שמשתוקק לאור ה', ימאס בגאווה עד שתהיה סרוחה בעיניו בחוש.
ד*	כל זמן שהגאווה בלב, אי-אפשר לשוב בתשובה, ואי-אפשר להשכיל כל השכלה טהורה.
ה*	המטהר עצמו מגאווה, יכול לשוב גם מעוונות המונעים את התשובה.
ו*	הכרת הגאווה היא הרפואה לתיקונה.
ז*	הגאווה פוגמת את הרצון, וכשהוא פגום אין מקום לכל טוב לנוח.
ח*	הגאווה מסבבת עצלות.
ט*	הגאווה היא הטפשות היותר פראית.
י*	הגאווה היא בעצמה עונש נורא.
יא*	כשאדם משתוקק להסיר את הגאווה מלבו, שונאיו נעשים אוהבים לו בלבבם.
יב*	כשאדם משתוקק להסיר את הגאווה מלבו, יזכה לאהבת ארץ ישראל.
יג*	האוהב את ארץ ישראל באמת, יזכה לשנוא את הגאווה.
יד*	החפץ באמת לשנוא את הגאווה, יזכה לענווה.
טו*	השונא את הגאווה באמת, כל מחשבותיו הן דברי תורה.
טז*	השונא את הגאווה, יזכה לברר הלכה ברורה.
יז*	השונא את הגאווה, זוכה להתענג בדבקות בה'.
יח*	השונא את הגאווה, מתקדש האוויר הסובב אותו.
יט*	כל מי שסבל הרבה מגאוותו, יודע יותר איך לשׂנאתה.
כ*	אפילו כשמשפילים אותו הרבה, אל ייגע בגאווה.
כא*	אדם גדול אינו צריך לקנא בקטנות, כדי שלא יבוא לשפלות הגאווה.
כב*	אין חשש גאווה בהרגשת הטהרה הפנימית בעומק הדעת ושפלות הנשמה.
כג*	אין להתבטל מלימודו מחשש לגאווה, אלא יעסוק בטוב והגאווה תתעלה, או שתתבטל בתשובה תתאה ועילאה.
כד*	אדם יכול למצוא בעצמו נקודות גדלוּת ונקודות שפלות, ויתמלא ענווה משתיהן, שכן גם גדלותו הגולמית דורשת פיתוח.
כה*	צריך לברר את רגשי הגאווה, כדי שלא ידחק את אותם המזכירים לו את גדלות נשמתו, ויתמלא עצבות מדומה לקרבת ה'.
כו*	כשהתשובה האיטית כבדה, יתרומם בבת-אחת ויסתכל על הטוב שבמגרעותיו, ודרישתו את הטוב תהפוך אותן לטובה.
כז*	לפעמים הצדיק מתמלא גאוות ה' וזועם על רוח השפלות הפסולה, וגאווה זו ממלאתו גבורה, שמחה ואהבה לכל.
א*	החכמה האלוהית מלמדת אותנו את הספירות והמידות האלוהיות, כדי שנידבק דווקא בהן, ולא בעצמות ה'.
ב*	אי-אפשר להידבק בגבורה העליונה בלא דבקות בספירות ובשמות, וכשאין מכירים בכך, אין מכירים בתכנן כלל.
ג*	כשמכירים בתלות המידות והאידיאלים במקורם האלוהי, הם מתעלים ומוארים באור חדש.
ד*	צריך להידבק באידיאלים האלוהיים, ולמלא מהם את החיים באיווי ושקיקה אדירה ביותר.
ה*	אי-אפשר להינצל משמץ עבודה זרה, אלא על-ידי שינון החובה להידבק במידות האלוהיות, ולא בשכינה עצמה.
א*	כשם שאפשר להעלות ניצוצות באכילה, כך אפשר להעלותם גם בכל פעולה, שמיעה וקריאה, בענייני העולם.
ב*	לכתחילה יש להיזהר באכילה, כדרגת הצדיק, אך בדיעבד אין לדאוג מאכילה גסה, משום שבוודאי יתעלו כל הניצוצות.
ג*	עליית הניצוצות באכילה, תלויה בעליית הניצוצות מכל התנועות והדיבורים שבחיים.
ד*	בשינה מתעלים ומתמתקים הרשמים הנקלטים מבחוץ, במידות, בדעות, במעשים וברצונות, מפני צמצום הגבלות הסביבה שבה.
ה*	טלטול הדרכים ופגישת רשמים חדשים בחיפזון, דוחקים את הישנים, ויש להיזהר שלא לדחוק חזרה את החדשים, אלא לאחדם בתשובה גדולה.
ו*	אכילה לפי המידה מקדשת ומשמחת את החיים, והעצבות מביאה לאכילה גסה, המתהפכת ליאוש וכעס, אך אפשר להופכה לשמחה.
ז*	ניצוצות הקדושה שבאוכל מתאמצים לעלות, אך צריך לסייע להם בכוונת האכילה, שלא יתפרצו לעלות בלא בירור ויביאו לגאווה.
א*	כאשר חופש הדעות נוטה אחר תאוות ודמיונות, הוא מאבד את הון החיים, וכאשר הוא מתרומם מהם, הוא מאשר את החיים.
א	יראת ה' היא החכמה היותר עמוקה, והיא הנותנת למדע את עמקו, ובלעדיה הוא שטחי וחיצוני.
ב	עומק היראה בא מהתמזגות היכולת ואי-היכולת לדעת את ה'.
ג*	אף שיש תועלת לרשעים בחזיון המפחיד של יראת העונש, הניגשים אל ה' צריכים להשכיל ביראת ה' וציוריה המענגים.
ד	יראה חיצונית ממעטת את הרצון האנושי במקום להופכו, אמנם בהכרה פנימית בטוב הגנוז בה היא מתעלית.
ה*	חוץ מהיתרון הכמותי של יראת הרוממות והאהבה על יראת העונש, ישנו פער איכותי ביניהם, שיראת העונש היא רק הכשרה ליראה.
ו*	במצב בריא, יראת העונש נצרכת רק במצוות השמעיות, ועל-ידי דרישת טעמי תורה מתהפכות גם הן להיות שכליות, ויראת העונש מתבטלת.
ז	כשהיראה מתגברת, וממעטת את כשרון הנפש לעניינים נשגבים, צריך לאוגרה, ולהופכה למרץ מעשי להתגבר בתורה ובמצוות.
ח	יראת שמים מחלישה את הגבורה החומרית, כדי להגביר את האידיאלית, וכשהיא אינה טהורה היא מחלישה את הגבורה הרוחנית.
ט	שלילת הגבורה שנגרמת מהיראה, צריכה להיות מופנית כלפי הרע שבנפש, ולא לעצמיות הנפשית והמחשבתית.
י*	יראת שמים בעצמה, צריכה לקבל עליה עול יראת שמים.
יא*	דמיונות יראת שמים עלולים להזיק יותר מכל דמיון נפסד שבעולם.
יב*	מיעוט יראת שמים הבא מטמטום הלב, יביא לצימאון ולרדיפה אחר היראה מתוך דעה חופשית ורחבה.
יג*	הפשטות של יראת שמים היא השער החיצון, המוביל גם אל השערים הפנימיים של הידיעות הנאצלות.
יד*	אף שבכל יראה יש צל יראה אמיתית, זו אינה יכולה להיקבע באדם, אלא אם-כן תזוקק ממנה חלישות הנפש והאהבה העצמית.
טו*	אף-על-פי שהיראה החיצונית אינה חשובה הרבה, מכל-מקום יש בה הרבה ניצוצות של יראה פנימית, שיעלו כשישוב מאהבה.
טז	צריך לירא מהחטא שלו ושל אותם שבידו למונעם מלחטוא, ולגבי שאר האדם יידע שקילוסו של הקב"ה עולה גם מהרשעים.
יז	כשהיראה מתגברת, וממעטת את כשרון הנפש לעניינים נשגבים, צריך לאוגרה, ולהופכה למרץ מעשי להתגבר בתורה ובמצוות.
יח*	יראת ההשגה בעניינים האלוהיים טובה במידתה, אך כשהיא מתרחבת, היא מביאה חושך לעולם.
יט*	הדאגה הבאה מיראת החטא והדקדוק במצוות, עתידה להפוך לששון ולשמחה.
א*	כבוד שמים מרומם את כבוד הבריות, וכשהוא מגושם הוא משפיל את כבוד הבריות, ולכן כבוד הבריות דוחה לא תעשה.
ב*	כל הסבל שבעולם נגרם מחוסר בירור המושג "כבוד שמים".
ג*	בנטיה לתת כבוד לה' מונחת גבורת האדם, אך הפחד מלברר את הציורים האלוהיים לעומקם, עלול להופכה לרפיון, לשנאת הזולת ושנאת ה'.
ד*	ככל שהשלמות הפנימית חסרה, גדל הצורך בהתהדרות חיצונית, ולכן השתלמות פנימית מתקנת את הצורך בפרסום עצמי.
ה	כשאדם דואג מפני הכבוד שכיבדוהו, ישמור את דאגתו לשמוח בה כשיעליבוהו.
ו*	לפעמים צריך לקבל כבוד, כדי לאמץ ולחדש את כוחותיו הרוחניים, כשם ששתיית יין מחדשת את צהלת הרוח.
ז*	הבריחה מן הכבוד, אפילו מתוך הכרח, מיישבת את הדעת והשכל, ומלבישה את האדם בענוות צדק.
ח	צריך למצוא את הצד המכובד שבכל עניין, ועל-ידי כך יואר העולם.
ט	אורו של משיח מלמד לכבד את כל הבריות.
א*	ה"רתחא דאורייתא" שנגרמת למוכשרים לשוטט במרחבים מהעיסוק בפרטים, מתיישב על-ידי הכרתם את העילוי שבירידה לפרטים.
א*	הסבלנות הטהורה כלפי דעות כפירה, שאינה מתפעלת מהן, אינה מקררת את האמונה הפשוטה, אלא מקיפה את הכל בחוט של חסד.
א*	"הנני" הוא לשון ענווה וזריזות, כי העניו הוא זריז.
ב*	הענווה משלימה את הרצון, ולכן היא כלי לקבל כל ברכה.
ג*	הענווה מחזקת את הזיכרון.
ד	על-ידי ההכרה בקוצר ידו בהשגתו, ילך ויתעלה בחפצו הגדול אל הציור המוחלט.
ה*	אי-אפשר להשיג השגה ברורה, כי-אם על-ידי ענווה.
ו	תפילין מביאים לידי דבקות המביאה לענווה.
ז*	ענווה כשרה מוסיפה שמחה, גבורה וכבוד פנימי, וכשהיא מביאה עצבות היא פסולה.
ח*	לפעמים לא צריך להתיירא מגדלות, שהיא מרוממת את האדם לפעול גדולות, ועליה מבוססת הענווה כולה.
ט*	מהזמן שסובלים בו מגאווה, לוקחים כוח לנצח את השפלות המזיקה.
י*	צריך להידבק בענווה, ולחזקה על-ידי מיצוי הטוב שבגאווה.
יא*	ענווה ושפלות אמיתיות, מוסיפות בריאות וכוח, והדמיוניות – מחלישות ומעציבות.
א*	יראת ה' תוכל להיכלל באהבה ובשמחה, רק כאשר יוסרו ממנה סיגי הפחדנות ומורך הלב.
ב*	הפחדנות מאבדת את הון יראת השמים, והגבורה מכשירה את קבלת היראה, שכן היא בעצמה גבורה.
ג*	הפחד הנמצא בסיגי היראה, מזדקק בשאיפת חופש הדעות של הכפירה, אמנם ביראה עצמה מונח שורש האיתנות העליונה.
ד*	הפחד הוא פתיות גמורה והוא הגורם למכשול, וציוריו הם צבעים פזורים מציור גדול, שצריך להשלימו ולהופכם לטוב.
א*	הצדיקות היסודית של הצדיק היא חפץ הדבקות התדירית שבנשמתו, וכל המעשים והלימודים הנם רק סעיפיו וגילוייו.
א*	האהבה וחופש הדעות, למרות הטוב שבהם, צריכים את הגבלות הצניעות, מפני יצר האדם וחולשותיו.
א*	הרצון צריך לגדול ולהתפתח, ואחר-כך מפתחים אותו בקודש, ויש לחנך להגברתו ולטהרתו כאחד.
ב*	הרצון אינו משתכלל בטהרתו אלא על-ידי התורה, ויראה בלא תורה אינה אמיצה.
ג*	צריך למצוא את הרצון הטוב שבאדם בכל מצב, ולהלהיבו בתורה ובתפילה.
ד*	שליטת ורדיית האדם בטבע, הנה לבוש חיצוני לשליטתו הרוחנית, הקיימת ביכולתו להאציל על העולם מרצונו ומברכותיו.
א*	תוכחת אנשים חוטאים עלולה להיות עצת היצר, ויש לעיין לפני-כן האם אותה הדרך אינה מצילה את החוטא מחטאים גדולים יותר.
א*	החושב לתקן את העולמות בעבודתו, ואינו יודע את סדר הרוחניות הנפשית, שרק בתיקונה מתרומם העולם, הוא מלא דמיונות שקר.
ב	חטאים שאין בידו לתקנם – יסיח דעתו מהם.