א	ארץ ישראל אינה קניין חיצוני לאומה אלא חבוקה בסגולתה, ולכן תוכנה אינו מתגלה בהשכלה רציונאלית, וקיום היהדות בגולה תלוי בציפייה אליה.
ב	ההתרחקות מהרזים מטשטשת את הכרת קדושת ארץ ישראל ועושה מצפיית הישועה ענף אפיזודי, ויש להילחם בשיטה זו.
ג	בארץ ישראל מתבטלת הצורה האנושית של היצירה לגבי צורתה הישראלית, ורק כשהמקור הישראלי נשחת יוצאים לגלוּת ויונקים מהיצירה הכללית.
ד	בחוץ-לארץ מחשבות האדם מעורבות בסיגים, ואי-אפשר להיות נאמן אליהן כמו בארץ ישראל, אלא על-ידי התשוקה אליה.
ה	הדמיון של ארץ ישראל הוא צלול ומסוגל לנבואה, ואילו הדמיון שבחוץ-לארץ הנו עכור, והוא מגביל אף את אור השכל.
ו	קדושת ארץ ישראל הנקלטת בנשמה, אינה פוקעת בחוץ-לארץ, והזרות שמרגישים שם מעמיקה את ציפיית הגאולה בציבור כולו.
ז	אותיות התורה, המצווה והחיים, ממלאות את הנשמה, ומתגדלות מאוויר ארץ ישראל, והן המאירות באורים ותומים.
ח	התשוקה לארץ ישראל המתגלה בימינו גם אצל הרחוקים מאמונה, הנה דרישה פנימית לביסוס רוח ישראל במלואו.
