אא	תורה שבכתב אנו מקבלים מהצינור המקיף של הנשמה, ומקבלים ממנה מבט על-שכלי. תורה שבעל-פה אנו מקבלים מהצינור היורד אל חיי המעשה על-ידי נביעתה מרוח האומה, ואף-על-פי-כן היא כלולה בתורה שבכתב.
אב	בהתגלותן, עליונה היא תורה שבכתב על התורה שבעל-פה, אך בשורש – עליונה היא התורה שבעל-פה היונקת מסגולת ישראל.
אג	ארץ ישראל מאחדת את התורה שבכתב ושבעל-פה, ובגלות היא יונקת ממנה בחשאי ובצמצום, ובגאולה ישובו ויתאחדו.
בא*	תורה לשמה היא לשם הגדלת התורה, על-ידי האור החדש שנולד מהתחברותה עם נפשו, וקל-וחומר בחידושיו.
בב*	השפעת לימוד התורה לשמה ניכרת בחלקיה הרוחניים והכלליים, ומתנוצצת בגלוי או בסתר גם בפרטיה.
בג	בלימוד פרטי תורה צריך לראות איך האור העליון יורד אל הפרטים, ובפגישתו עם מקורו העליון משתעשעים הם יחד.
בד	אחד הדרכים של תורה לשמה הוא העשרת רוחניות כנסת ישראל, ובכך מתעלה גם היחיד המשפיע.
בה	בלימוד תורה עושים חסד עם כנסת ישראל, על-ידי גילוי כוחות החיים של ישראל הגנוזים בתורה.
בו*	יסוד תורה לשמה הוא הגברת כוחה של כנסת ישראל הגנוזה בהם, על-ידי הגדלת התורה שהיא רוחניות חייהם.
בז	לימוד תורה לשמה בא על-ידי ההכרה וההרגשה איך האור הכללי שבתורה מתפלש בכל פרטיה.
גא*	התורה העילאה מתקשרת בקב"ה ובנועמו, והתורה התתאה מתקשרת בפרטי המציאות, ובמשאת-נפש אדירה מקשרים אותן זו בזו.
גב*	כשהתורה מתעלה בבהירות הכוונה, אהבה לאור אין-סוף מאירה את החיים, ובנטישתה מתייבשים מעיינות השפע.
גג*	ההכרה באחדות כללי התורה ופרטיה, מזרימה חיים מהכללים אל הפרטים כלב המחייה את האברים, והפרדתם מונעת עבודת נדבה.
גד*	כשם שלב בריא מזרים דם לנימים המרוחקים, כך הכרת כללי התורה ואחדותם עם פרטיה מעוררת את אהבת הפרטים וכבודם.
גה	תורה לשמה ממשיכה בכל עניין פרטי את תכלית התורה, ושלא לשמה – ממשיכה רק שכל מצומצם.
גו	כל פרט בתורה תובע להרוותו בטל תחייה עליון של התורה הכללית, וזוהי תביעתם של לומדי התורה לשמה.
גז*	בכל לימוד יש ניצוץ מהאור הכללי, והעוסק בתורה לשמה כוסף לגילויו, ולכן אותו האור שורה עליו.
גט	תורה שבעל-פה היא הסתעפות רוחה של כנסת ישראל, ואהבת ישראל ממשיכה אהבתה.
דא	הנביאים והכתובים כלולים בתורה, הכלולה בשם "אחד", וכנסת ישראל ששורשה בתורה יודעת זאת ומידבקת בתורה ובשורשה.
דב	כל התורה וכל הטוב שבעולם, הם שמותיו של ה', וחיסרון ההכרה בכך פוגע בגילויים רק באופן דרגאי, ולא באופן מוחלט.
דג	כל פרט מהתורה והמצוות נובע מכל התורה וכולל את כולה, ואף שיש חילוקי דרגות ביניהם – אהבתם ושמחתם צריכות לכלול הכל.
דד*	המתרגל להסתכל באור הנמצא בפרטי התורה, זוכה לגלותו ולהרחיב את שירת התורה ונועמה על כל ההלכות המעשיות.
דה	לימוד התורה בקדושה מצייר בנפש את נביעת התורה מקדושתה של כנסת ישראל.
הא	כשהנשמה מתקשרת באורה העליון של התורה, מתחבבים פרטיה ודקדוקיה.
הב	השמחה בתורה נובעת מהחיים שבאותיותיה הנקלטות בנשמה, ויותר מכך מהשפעת מעיינותיה העליונים הנעלמים מהנשמה.
הג*	זריחת ההארה שלמעלה מהאותיות עלולה להפריע ללימוד הרגיל, וקבלתה בקדושה וענווה מביאה ללימוד בשמחה ולהבנה זכה.
הד*	הבנת התורה דומה להליכה, והחיבור עם אותיותיה לרכיבה, וראוי ללכת בכוחות עצמו ולִרכב רק כשאי-אפשר ללכת, או לשם כבוד התורה.
וא*	המדע מחייה בלימודו רק את החלק שאליו הוא מכוון, ואילו הקדושה, על-ידי לימודה, מתפשטת על כל כוחות הנפש והנשמה.
וב*	לפי ערך בהירות התשובה שלפני הלימוד תגדל בהירות הלימוד.
וג*	התשובה מאהבה ומהכרה ברורה, מעלה את התוכן הלימודי למעלה הגבוהה מערך התוכן הלימודי עצמו.
וד*	מגמת התורה העליונה היא תיקון העולם, ובאחיזה בה כלולים כל פרטיה, ורק צריך להיזכר בהם.
וה	מצד פעולתה של התורה, המסירה מרע, שווים כל ענייניה, אך מצד התגלותה יש הבדל בין דבר גדול לדבר קטן.
וו	המחשבה המעשית היא מזון המכשיר את הגוף לקבל את השירה העליונה, שהיא אוויר הנשימה של הנשמה.
וז*	טעמי התורה הנם כמגדלים הפורחים באוויר, ולכן קשה לדייק בהגדרתם, אך גם העמדת הספקות חשובה בתור תחילת הפתרון.
וח*	לפעמים הלימוד מעוכב בגלל השתוקקות לתפילה, והיא משולה למים המוליכים את המזון (התורה) לכל הגוף אך בהם לבדם אין תועלת.
וט*	כשם שהלימוד הגיאוגרפי מסייע לביסוס השכל האנושי, כך לימוד המשנה וההלכה מבסס את ההכרות העליונות.
וי*	כשם שהבריא בנפשו אינו מחפש הוכחה וסיבה לחייו, כך אוהב הוא את התורה ואת כל חלקיה ודקדוקיה.
ויא*	כשם שלימוד החכמה מעורר את התכונה האנושית, כך לימוד התורה מעורר את התכונה הישראלית, בצורה הכוללת את האנושית.
ויב*	שקידת התורה מציירת בנשמה את התכונה הישראלית, וריבוי השוקדים ממלא את האומה חיים.
ויג*	שקידת התורה הבאה מתוך אהבת האומה וכבודה ורצון להכיר את תורתה, היא פתח לתורה לשמה עליונה.
ויד	מאבקה של התשוקה ללימוד המעשי עם התשוקה ללימוד הרוחני, מוליד אור חדש המכונן את ישראל בארצם.
וטו*	מסך נפרס בין העולם הכללי לבין עולם הפרטים כדי שלא יטושטשו הפרטים, והאור מסתנן ומבליט את הפרטים, והעולמות מתאחדים.
וטז	לימוד התורה, אפילו בלי הבנה, קושר את האדם לקדושה, ובפרט ברזי התורה.
זא*	צריך לדעת מה היא הסיבה המעכבת את דברי התורה מלהיכנס בלבו, כדי שלא יילחם לשווא בסיבה אחרת.
זב*	ביטול תורה נחשב לכל אחד לפי מעלתו.
זג*	לפעמים הזמן שמתבטלים מן התורה גורם להכיר את קדושתה ואת עומק החיים שהיא משפיעה ללומדיה.
זד*	מיעוט מתיקות התורה נובע מחיסרון בטבע הישראלי, ובנתינת דעת לתקנו חוזרת מיד מתיקות התורה להתגלות.
זה*	ייסורי הנשמה מחסרון השלמתה בתורה ובמעשים הם ייסורי הגיהנם, הנובעים מהסתר הפנים של הקב"ה באותם המקומות החסרים.
זו	חוסר התורה הוא הגיהנם בעצמו.
זז*	הידיעות הגולמיות מולידות חזיונות תוהו, ובירור הפרטים מיישבן, והתורה והחכמה מכינות את האדם ומצילות אותו מהן.
זח	ציורי הגיהנם הבאים מתוך הצער על מיעוט התורה, ממרקים את הנפש מסיגיה, כדי שתוכל להרגיש את נועם שקידת התורה.
חא*	הקדמת "נעשה" ל"נשמע" מלמדת על הוקרת ערכו הסגולי של הלימוד, מעבר לערכו מצד הדרכתו המעשית.
חב*	"ושמרתם ועשיתם" – משמעות "ועשיתם" היא לימוד ההלכה למעשה, ולפירוש רבנו חננאל – קיום המצוות עצמן.
חג	פרטי המצוות ופלפולי ההלכות נובעים מרוח הקודש של היהדות, החותרת להשוות את החיים המעשיים עם האציליים.
חד*	הידיעות הרוחניות שבתורה הן המטרה אליה צריך להגיע, אך יש צורך בהכנות ובאמצעים כדי לבררן מדמיונות.
חה*	למרות חשיבותה של השלמות העליונה, עיקר עיסוק התורה הוא בפרטים המביאים אליה, מפני שאחרת הם היו נבלעים באורה הגדול.
טא*	צריך להתאמץ לעסוק במה שיש לו הכנה אליו ובמה שליבו חפץ, למרות כל הקשיים.
טב	לימוד לשם יוהרא וקנטור ממלא את המחשבה בארס מוסרי, אך לימוד הבא מתוך הרגשת קדושה, אף שאינה מבוררת, סופו להתיישר.
טג*	יש להשתדל להקיף בלימודו את כל ידיעות התורה, הרוחניות והמעשיות, בגרסה ובבקיאות, ועל-ידי כך יתגלה אליו פאר בניין התורה.
טד*	בירורן של ההלכות מרפא את הכבדות המתלווה לדקדוק בפרטיהן, ובעלי הדעה הרחבה מכירים בערכם של הפרטים.
טה*	כשם שהעולם מורכב מבריות טבעיות ומלאכותיות, כך המחשבות, התורה, וענייני העולם, צריכים עבודת שכלול ופיתוח.
טו*	הנטייה מללמוד במקום שליבו חפץ גרמה ליציאת אנשים לתרבות רעה, וצריך לקבוע עיסוקו בחלק התורה או החכמה המתאים לו.
טז	אף-על-פי שאצל ישרי-לב העולם כולו מלא באור ה', האור שבתורה גדול יותר, ולכן הפוסק ממנה מתחייב בנפשו.
טח*	גם כשנשמתו מתעצבת מלימוד פרטי ההלכות – אל ינטשן, אלא יזריח עליהן אור ממקורן, על-ידי הברקות שכליות והרגשיות.
טט	ההתפעלות מדברים קטנים מקצצת את הדעת, והשמחה האמיתית היא בקישור הפרטים לכללים ובהכרת ערך כל אחד ואחד מהם.
טי*	הצורך לשמח את עצמו המעורב בפלפול, אינו נקרא שלא לשמה, שכן השמחה גם היא מצווה רבה.
טיא*	כדי שענפי הפלפול הרחוקים לא יתרחקו מרעיון התורה לשמה, צריך להעמיק את הרגשת ערך התורה וקדושתה.
טיב*	מילוי כרסו בנגלה כתנאי ללימוד נסתר – נכון באופן כללי, אך נטיית חפץ הלב ללימוד נסתר מכריעתו.
טיג*	שכלם העליון של המעיינים הרוחניים מיישר את סברתם, ולכן הם קצרו בעיסוק בפרטים, ורק מי שלא זכה לכך זקוק למשא ומתן פרטני.
יא*	הזמן ללמוד סתרי תורה הוא כשתשוקתו הפנימית לקרבת ה' מתגברת ואינה נותנת לו מנוחה בלימוד אחר, וזוהי תכונת עסק התורה לשמה.
יב	הזמן שבו האדם אינו ראוי להופעות עליונות הוא המתאים ללימודי הנגלה, ובהתפרצות אור הנשמה צריך לתת לה את חופשה.
יג*	אם רואה שעיקר הצלחתו בלימוד, או עיקר פעולת הלימוד לקדשו, הוא רק בסתרי תורה, יקבע עיונו בהם עד שתזדכך נפשו.
יד*	אל יפול בליבו אם רואה תלמידי חכמים שסתרי התורה אינם נוגעים להם, שכן כל אחד צריך לשמוח במתת חלקו וכשרונותיו.
יה*	סתרי התורה באים ממקום גבוה מהשכל, ולכן הכשרון אליהם אינו תלוי בהכשרה מדעית, ובלבד שיבחין בענוותנותו בין הכשרונות.
יו*	החוש האמוני שבנשמה מכיר בתכונתם ופעולתם של סתרי התורה עליו, אף שאינו מוכשר אליהם, ובלבד שישתמש בישרות שכלו.
יז*	חיסרון גדול ישנו בלומדי קבלה רגילים – מה שאינם משוטטים בשכלם ממקורותיה של תורה, קודם שיעסקו ברמזיה.
יח*	לפעמים מיעוט השכל מפַנה מקום לנסתרות שלמעלה מהשכל, אך התכלית היא להכיר בחכמה, בחולשותיה, וביתרון הנסתרות.
יט*	כשהנשמה יגעה במדעים המוגבלים היא מוצאת מחבוא בצל רזי התורה, הגימטריות והרמזים.
יי*	מנפלאות רזי התורה היא יכולתם לרומם את לומדיהם עוד בטרם הבנתם את תכנם באופן בהיר.
ייא	הדמיונות הרוחניים שברזי תורה, המתפרשים על-ידי השכל, הנם עדיפים עליו ומחיים אותו.
ייב	עיסוק בנסתרות בלב טוב ונאמן מביא ברכה גם כשבא בלא הבנה.
ייג	ביטול תורה הבא מטהרת הנשמה וגעגועיה לציורים עליונים, הנו מדרגה בדרך לשקידה עליונה הכוללת את הדומיה.
ייד*	כשאדם כופה את עצמו לעסוק בפרטי התורה למרות תשוקתו לנסתר, הוא כופה את מידת הדין בשורשה, ומרבה חסד בעולם.
יטו	בדור פרוץ, חובה לצרף את החסד של הנסתר עם גבורת הדייקנות של הנגלה.
יטז	בלא החוצפה שבעקבתא דמשיחא המעבּה את הרגש, אי-אפשר היה לבאר סתרי תורה בגילוי גמור.
ייז	רזי תורה מתבארים על-ידי כל החכמות, ועל-ידי יראת השמים הטבעית.
יאא	תורה שבעל-פה היא התפשטות פנימיות חיי האומה, ולפי גודל שקידתה מוטבע רישומה בעולם.
יאב*	האדם הישר – צריך להאמין בחייו ובנטיותיו הישרות, והאיש הישראלי – צריך להאמין בנשמתו האלוהית ובשורשה בתורה.
יאג	קיום מצוות צריך לבוא בשטף מתוך הנשמה, ואז יש יניקת חיים גם לסעיפים הרחוקים, מה שאין כן באמונה המבוססת על הגיון מצומצם.
יאד	התורה מורידה את העולמות העליונים ותענוגיהם אל האדם, אך כדי שיוכל לקבלם, הוא צריך להרגיש את שפלותו בלעדיהם.
יאה	כשאדם קרוב לתורה, מאירות עליו הארות עליונות, וייזהר שלא יחצוץ בעדן על-ידי עוונותיו.
יאו	התורה מזככת את המידות, על-ידי התכללות הנפש במקורה העליון, ושובהּ אל הגוף בשפע אצילות ועדינות.
יאז*	זכירת התורה מביאה לידי ענווה.
יאח*	כשהתורה מתפשטת בכל בחינותיה, היא, ודווקא היא, ממתיקה ומעלה את היצר הרע.
יאט*	התורה מתקנת את החיים בעומקם, וכל רגשי הלב, התפילה והיראה, זקוקים לה.
יאי	צמאון הנשמה לשלמותה מתמלא מכל הארה רוחנית, והצימאון הישראלי אינו מתמלא אלא על-ידי התורה.
יבא	התורה אחוזה ברוח ישראל, ובהתעמקה בהם מתעלה העולם.
יבב*	כשם שהיראה היא שורש לחכמה וקודמת אליה, כך המוסר הטבעי הוא שורש היראה והתורה וצריך להקדימו.
יבג	גם לעניינים הנעלים מהשכל והרגש, קודמת מידת דרך ארץ – לקשר כל פרט לכללו, ולהתקשר לרצון ה' שבתורה ולכלל ישראל.
יבד*	החכמה עושה את הרוח האנושית, והתורה עושה את הנשמה הישראלית, וכשם שבפנימיות הנשמה חי רוח ישראל, כך בפנימיות כל חכמה נמצא אור התורה.
יבה*	התורה נִתנה לישראל כדי לפתוח שערי אורה בהירים וקדושים יותר משערי האורה הטבעיים, אך לא כדי להתעלם מהם.
יבו	אור התורה נחוץ לקיום חיי האדם עוד יותר ממזונו, ובעלי הסוד אינם יכולים להסתפק בכך, וחייהם תלויים בשפע סתרי תורה.
יבז	כשם שאין כנסת ישראל מוציאה את סגולתה לפועל אלא בארץ, כך אין היחיד מוציא את סגולותיו אל הפועל אלא על-ידי התורה.
יגא*	באווירא דארץ ישראל רוח הקודש משפיעה גם על תוכן ההלכות, ובחוץ-לארץ השפעתה הגלויה היא רק על האגדה, וההלכה מתבררת בשכל אנושי.
יגב*	תורת ארץ ישראל חביבה בכל הדורות, אך נצרכת במיוחד בתקופתנו, בשלב המעבר בין הגלות לגאולה.
יגג*	תורת חוץ-לארץ עוסקת בתיקון הנפש הפרטית, ותורת ארץ ישראל – בתיקון הנפש הכללית.
יגד*	תורת ארץ ישראל מאגדת את המקצועות השונים שבתורה ובחיים לאגודה אחת, ובהירותה מאירה אותם.
יגה*	השפע האלוהי שבתורת ארץ ישראל מאפשר לה לרדת לפרטי ההלכות והפלפולים מתוך עונג רוחני, ולא מתוך הכרח בירור ההלכה.
יגו*	בארץ ישראל באים מכללי התורה אל פרטיה, כיוון שבה מאוחדים כל חלקי התורה, וחכמי ארץ ישראל מוכרחים לסגל לעצמם מידה זו.
יגז*	חיי האומה המקוריים והאחדותיים הם רק בארץ ישראל, ולכן בחוץ-לארץ כל חכמה ומידה דוחקת את חברתה.
יגח*	אסור שענוותנותם וצערם של תלמידי החכמים שבארץ ישראל, ישכיחו מהם את כשרונם ואת חובתם להחיות את תורת ארץ ישראל.