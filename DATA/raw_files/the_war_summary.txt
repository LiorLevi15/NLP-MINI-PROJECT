א	המלחמה מעוררת את כוח המשיח בעולם, על-ידי כליון הרשעים ועל-ידי מיתת הצדיקים המכפרת.
ב	ההתבוננות בגבורת החיים של אבותינו ובמלחמותיהם, מאמצת את כוחנו ומחייה את נשמותיהם בקרבנו.
ג	עזבנו את הפוליטיקה העולמית באונס חיצוני וברצון פנימי, עד שיתבסם העולם, וממלכתנו תוכל להיבנות בלא שפיכות דמים.
ד	חטא העגל גרם לביטול יראת העמים מישראל ולמלחמותיהם בהם, וכאשר הוא יימחה יתוקן העולם בדרכי שלום.
ה	המידות הרעות שנכבשו על-ידי המוסר של תרבות החול, מתפרצות במלחמות רבות הדמים.
ו	המלחמה מעמיקה ומבשילה את צורת העמים, ואת צורת ישראל שהם האספקלריה של העמים.
ז	צבעהּ העצמי של כנסת ישראל הולך ומתגלה, והכנסתה רכוש רב מהפיזור בגויים רק מוסיפה על רכושה העצמי.
ח	חורבן אירופה ושפיכות הדמים שבמלחמותיה, מעידים על הצביעות של תרבותה, ומביאים לכינון מלכות ישראל.
ט	התמוטטות העולם וסערות הדמים שבימינו, מכשירים את הוצאת סגולת ישראל וישוב הארץ אל הפועל.
י	כשישראל בגדולתם מאיר בהם הייחוד העליון, ובנפילתם מאיר בהם רק הייחוד התחתון שיש בו יניקה לחיצונים, וזהו מקור צער השכינה.
