רפג	שאיבת רוח ישראל היא מהקודש העצמי שבחכמה, ולא מהחופש והעדן המתלבשים בציוריו שבבינה, ובזה טעו נדב ואביהוא.
רפז	רק השאיפה אל האידיאליות הכמוסה שמעבר לעולם, מכוננת את העולם, ובעיסוק בתורה לשמה מתברך העולם מזיו העולם הבא.
רפח	כשהקדושה העליונה מופיעה על היחיד והציבור, היא מעדנת ומעלה את כל הרצונות הפרטיים והכלליים, והם נעשים לה לכלי. כשגדולי הנשמה נטפלים לעסקי החיים, הם ממשיכים בהם קדושה ומעלים אותם, ושואבים מהם ניצוצות קדושה.
רצב	הקדושה באה מהארת הדעת וההכרה, המרוממת את שלהבת החיים על כל דרגותיהם, וגורמת לאדם לרצות לקשר את הכל למקורו.
רצג	ניצוצי הקודש הנקלטים בנשמתנו, מתקבצים לאבוקת אור במרכזה, ואורה הממלא את כל הווייתנו, מסגל אותנו לנשמתיות כללית.
רצד	אורות הקודש שבתורה ובמצוות מאירים את הנשמה, ובהתגברות אורה היא מוסיפה אור גם באורות שהאירוה.
רצה	החכמים היחידים מעלים בציוריהם הקדושים נשמות רבות, על-ידי קישורם אליהן, ובייחוד בישראל.
רצז	הכפירה באה מתוך רצון פנימי לעבודת הדומיה, כהכנה לחידוש הנבואה שלמעלה מנבואת משה.
רצט	ראוי היה שיניקת הקדושה תתחיל בקישור עם נשמת האדם הכללית, כמידת הצדיקים, ובגלל החטא קודמת היניקה ממקור ישראל.
רצט2	ישראל דבקים בחיי הכל, ומתוך כך מעלים את הכל.
ש	קדושת הצדיקות הנה כשרון גאוני הקיים רק בישראל, והעולם זקוק אליו יותר מכל שאר החכמות.
שא	אור הקודש מתפשט תחילה על הדיבור, השמיעה והראיה, ואחר-כך על תנועות האדם ורכושו (כמשענת אלישע ואדרת אליהו).
שב	הקדושה מעלה את הרצון האנושי למרומי השכל. יציאת מצרים תהיה טפלה בעתיד, כיוון שכל העבר יהיה כלול בהווה.
שג	בקדושת ישראל, השבת והמועדים, והארץ, מתגלה בצורה מורכזת הקדושה הכללית החבויה באדם, בזמן ובעולם.
שז	תכני הקודש נזקקים לעולם מצד עצם אמיתתם, ומצד טובם והצורך בהם, וההתעמקות בכך מגלה ששני הטעמים מאוחדים ביסודם.
שח	בקטנות הדעת נדמה החול ליש והקודש ואפס, אך בגדולתה ניכרת האמת ההפוכה, ואז נעשה עצם התפילה לעיקר והתגשמותה לטפל.
שי	ראיית מהומת החיים כמיושבת ואת חיי הקודש כשממה, נוטלת את תחושת נועם הקודש, ואילו הכרת האמת מקרבת את הגאולה.
שיא	האדם אינו יכול לפשר בין הקודש והחול בגלל השגתו המצומצמת, אך במכון קודש הקודשים הסתירות מיושבות.
שיא2	המעבר הפתאומי מהקודש אל החול ולהפך – מזיק, וצריך לעשותו בהדרגה, אך מידת הצדיקים היא להעלות את החול אל הקודש.
שיב	ההבדל בין הקודש והחול ובין ישראל לעמים, הכרחי באופן זמני, אך ההסתכלות הנצחית משווה אותם, וזהו סוד העלאת ניצוצות.
שיג	כשם שעין הנשמה אינה צרה בגוף, כך עין הקודש העליון (נשמת הנשמה) אינה צרה ברוח החילונית (נשמה) ובבניין החומר (גוף).
שיד	יש קדושה בונה, וקדושה מחרבת כדי לבנות בניין יותר נעלה.
שיד2	מי שאינו נותן חופש לנפשו ואינו סובל נפילות, לא יבנה לעצמו בניין עצמי אמיתי. לפעמים הרעיון נאחז בעניינים כלליים ונוטש את הפרטיים, וצריך לשאוב אור גבוה הכולל גם את ענייני הפרט.
שטו	צדדי החומריות בנפש, והמינות בעמים, מהויים בסיס משמר לצדדים העליונים, כשמרים ליין, וכשהשמרים נפרדים מהיין הם נמאסים.
שיז	הקדושה העליונה, מידת הצדיקים, תובעת מן הטבע את זיכוכו כדי להתאחד עמו, והקדושה הרגילה לוחמת בו, ושניהם מפסידים.
שיח	בריחת הצדיקים מהכרת החול והרע, משפילה את העולם, וממילא גם את כוחם, וכשיסור פחד זה בעתיד, יתעלה החומר ויתוקן הרע.
שכ	רק דעות היונקות ממקור הקודש מסוגלות לכלול את ענייני החומר ולהעלותם, והמחשבות המפרידות הן תולדות המזיקים חסרי הגוף.
שכג	הקודש הולך וכובש את העולם, והמחשבות הפשוטות והמידות הטובות, תתגלינה ותהיינה למוסדות החיים והחברה.
שכט	כשזיו א-להים הממלא את העולם משתוקק להתבטל במקורו, היצירה העולמית לוֹאָה, והצדיקים מתגברים להשיבו ממקור האהבה.
של	כשהמחשבות שופעות מהמקור העליון, מתברכים מהן הדיבורים וההנהגות, וכל העולם מתעלה.
שלב	האדם, ברוממו את ציוריו הרוחניים, מעורר השפעות מלמעלה למטה ומלמטה למעלה.
שלג	הגלים הרוחניים באים מהתרבות הנפש בריצה אל ההתאמה לטוב ה' וגדולתו, ומדכדוכה בשיבתה אל הרגשת הריחוק מהם.
שלד	תנועות הרוח הפנימיות הן המיית הכינור הנשמתי מתוך הקשבותיו לאצילות העליונה, וכל עמל המחשבה בא לברר את אותו הקול.
שלד2	הגוף מקשיב לצלילי הנשמה ולהתגלמותם בדיבור, והוא סופג את תמציתם לתוכו, ומכיר בערך העבודה המביאתו להתוודע לדבר ה'.
שלה	המושגים העליונים מתלבשים באותיות כנשמה בגוף, והמסתכל בערכן התמונתי ומפריד בינן ובין תוכנן, לא יוכל להתחיות מהן.
שלו	החיים הרוחניים מלאים אותיות רוחניות, ובלימוד מתקשר האדם לאותיותיו העצמיות, שהן קווים קטנים ממקורם העליון.
שלז	היצירה המילולית נובעת מחיכוך זרם ההופעות הבאות מבחוץ, עם זרם הציור והיצירה הפורץ מבפנים.
שלט	האדם שולט בעולם ומשפיע עליו, על-ידי אחדותו הפנימית עם הדצח"מ.
שמא	הצורך בדבקות האלוהית בא מאיגוד כל הנשמות והברואים בצרור החיים, והצדיק בדבקותו מעלה ומיטיב עם הכל.
שמג	הרזיות מלמדת אותנו לגלות את האור והחיים שבמציאות שעמה אנו נפגשים.
שמז	מזהירה היא נשמת העולם, והננו מתנשאים בגאון למרום נשמתה ומתענגים על ה'.
שמז2	לפעמים נשמת היחיד והעולם משתלמת בצביונה, ולפעמים היא מתמזגת עם החיים כדי לשפרם, ושתי הדרכים מעורבות זו בזו.
שמח	כשם שהפסיכולוגיה עוסקת בנפש, והמדע בגוף, ועצמות הנשמה מעליהם, כך מחולקת נפש הוויה לפנימיות, כלים, ואצילות.
שמח2	הדרך לבוא להכרה בציורי הנסתר, חייבת להיות על-ידי ציורים פנימיים המקושרים לשכל ולדמיון.
שמט	המחשבה הסודית על האצילות כמקור ההוויה התמידי, היא מקור החופש והשירה בעולם.
שנ	כשם שהנשמה היא האדריכלית המגלמת את הגוף, ובהתעלות הגוף הוא מתאחד עם מקורו, כך גם יחס נשמת העולם וגופו.
שנא	רואים אנו איך הנשמות צומחות, ואיך החיים באים לידי גילויים.
שנב	האידיאליות האצילית של ההוויה גדולה מהרוח הממלאת ומחייה אותה, ושתיהן מתאחדות.
שנג	האידיאלים הגבוליים נכללים בבלתי-גבוליים באופן בלתי-גבולי וגבולי, ובהבהקת הבלתי-גבוליות נדחקת הגבוליות להיוולד.
שנד	בהתעלות רוחנית מוצגים כל מקצועות ברוח בחטיבה אחת, המתחלקת לשבילים רבים, השבים ונאחזים זה בזה בחיבור אורגני.
שנה	התכונה האורגנית של המציאות גורמת לכך, שכל אטום גשמי וכל שרעף רוחני פועל הכל ונפעל מהכל, ועל-ידי כך מתוסף בהם כוח.
שנו	הכרת העולמות העליונים מקשרת את האדם אליהם, ומראה איך העולם ופרטיו קשורים עמם כשיעור קומה אחת גדולה.
שנז	כל בריה, מחשבה ונטיה, בעולם ובנפש, הנה התגלמות של חיים עליונים רחבים, והסתכלות זו מביאה בהירות גדולה לנפש ולעולם.
שנח	הכשרונות שבעלי החיים גדולים בהם מבני האדם, נובעים מהיותם שברים של נשמה עליונה שהתחלקה לסעיפים רבים.
שנט	נשמת האדם הכללית כוללת את כל היצורים הפרטיים, והם שואפים להתאחד עמה, ומופתי הצדיקים הם גילויי אחדות זו.
שס	בנשמת נח התרכזו כל היצורים והתאחדה הצדיקות עם יישוב העולם, אך האבות השליכו את עבודת האדמה מעליהם, כדי לסלול דרך מאירה לדורות.
שסב	אומץ הרצון נפגם בדצח"מ ובאומות השונות, ככל שגדל חופש הרצון שלהם, והוא שב על-ידי יניקת כל דרגה מזו שתחתה.
שסג	האדם מקושר ושואב אומץ רוחני מכל הבריאה, בהיותו מאוחד עם כל הדצח"מ.
שסד	האינטליגנציה צריכה את בריאות ההמון, וההמון את הכרת האינטליגנציה, והנבואה מחברת את שניהם.
שסו	הכרת החיים בעמקם ובגדולתם מגדילה את הרצון, ובעילוי הרצון חוזרים ומתעלים החיים.
שסז	הרצון החפשי, המואר מהשכל העליון, הוא תמצית ההוויה, והוא נשמת אדם הראשון.
שסח	רצון הלב הגלוי, מוציא אל הפועל את הרצון המסותר בגוף, ושניהם מגלים את הטוב שבהוויה.
שסח2	בעילוי הרצון החפשי מתעלה ההוויה, ומאור התפארת נשפע שפע חיים חדשים.
שסט	רצון העולם הכללי, המושפע ממעשי הצדיקים, יונק מהרצון העליון.
שע	הרצון העולמי הוא יסוד העולם, ובהופיעו מתמלא העולם בשמחה.
שעג	חילופי הזמנים בטלים באמיתת היש, ולכן ניתן לחזות בחייה הפנימיים של ההוויה ובנשמות כל הדורות, בסקירה אחת מאוחדת.
שעד	ניצוצות החיים הנסתרים של הדצח"מ, גדולים מגילוייהם ההכרתיים, וכולם שואפים להתעלות ואומרים שירה.
שעז	הווייתינו הזמנית לא תוכל לצאת אל הפועל, אלא בהתאמתה להוויה הנצחית.
שעו	החפץ האדיר "להשתאבא בגופא דמלכא", הוא המניע את כל תנועות ההוויה וכל היצורים – השפלים והעליונים.
שעז2	השאיפה אל הדר הנצח, מנצחת את המוות. אנשים גדולים מגיעים אל הקטנות בדרך של גדלות.
שעח	התורה היא התגלמות של טל תחיית המתים, שכל ההטבות שבעולם הן שלבים בסולם המביא אליו.
שעט	צער ההווה בטל לעומת תענוג הצדיקים ושעשועם מטל תחיית המתים שבעתיד, ואף הוא בטל לעומת דבקותם העליונה.
שפ	המוות אינו אלא התגברות החיים, ודמיון המוות הנובע מקטנות האדם היא הסיבה לטומאתו, ולכן הכהנים פורשים ממנו.
שפא	הדרך להתגבר על יראת המוות היא ההתעמקות בקדושת החיים הנצחית, וזהו ייעודם של ישראל.
שפה	המוות בא בעקבות חטא אדם הראשון, שרצונו השתעבד לתאוות גופניות, ובהתגברות הרצון הנשגב הוא עתיד לעבור מן העולם.
שצא	הכרת אחדות העולמות והשוויתם הפנימית, הנובעת מהיותם רק נטף אחד מגדולת אין-סוף, אמיתית יותר מהפירוד הקיים במדע.
שצג	חכמת האמת מלמדת אותנו למצוא את הדמיון בין הצורה ליוצרה, עד כדי השלטת רצון האדם בהוויה מפני חשיבותו.
שצג2	החילוק בין גילויי ההוויה, תנועותיה ושאיפותיה, אינו החלטי אלא הדרגי.
שצד	מאורעות העולם ותכונות היצורים השונים, הם תמצית מההופעה של כללות ההוויה, ובהשערה רוחנית ניתן למצוא את שורשיהם.
שצד2	השבירה באה כדי להפריד את נקודות החיים, כדי שיוכל כל אחד מהם להתעלות למעלה עליונה, ולכלול את כל היש.
שצה	ציור האלוהות כמחוץ להוויה מעורר קנאה, וציורה כהוויה עצמה אינו מיישב את הדעת, והיא מתיישבת רק בדבקותו החפשית בה'.
שצו	העונג שנולד מהרעיון שאין עוד מבלעדי ה' בעולם, הוא ההוכחה על כך.
שצז	הקנאה בשלמות הבורא היא מגורמי הכפירה, ואינה נרפאת אלא בהכרה שהעולם הנו חלק מהאלוהות. דרך שניה להתגברות על הקנאה בה' היא הדבקות בו ובמידותיו החפשיות, המביאות להתכללותו בשלמות האלוהית.
שצט	ההשקפה המונותיאיסטית מסבבת חולשה, בהבליטה את אפסות האדם מול שלמות הבורא. ההשקפה הפנתאיסטית פחות מייגעת את האדם, כיוון שלפיה קריעתו מן האלוהות אינה אלא דמיון, ולא מציאות ממשית. בעולם המחשבתי, ההרגשי והשירי, עדיפה המחשבה הפאנתיאיסטית, ובעולם המעשה מוכרח המונותיאיזם להיות לבסיס.
תב	בלימוד הקבלה אין לפחד מהגשמה, כיוון שעצם העיסוק במחשבות עליונות מכשיר את העוסק בהן, שלא כלימוד המעשי.
תג	הרבגוניות האחדותית שבפנימיות התורה, גדולה מזו המפורדת של האלילות והמיתולוגיה.
תה	הנשמה שואפת לייחוד העליון, ייחוד האור האלוהי במקורו, ובירידתה היא מתנחמת בייחוד תחתון – קישור העולמות לשורשם.
תז	יחוד האלוהות העולמית עם המטרה האידיאלית של ההוויה, הוא יחוד קוב"ה ושכינתיה, וזו מגמתנו.
תיא	הקריאה בשם ה' שואפת לאחד את כל ההפכים שבמציאות.
תיב	הכרת המדע באטום כתוצאת התנועה, מראה את הכלליות שבכל פרט, ומאפשרת את אחדות הידיעה והבחירה, האמונה והפילוסופיה, החכמה והבינה.
תיד	ההארה הכללית מאירה בדומם יותר מבאדם, מפני שההארה הפרטית שבו מחשיכה אותה, ועל-ידי הענווה זוכים להארה כללית.
תטז	כמו ביחסי הגוף והנשמה, האדם והחי, כך הוויה כולה מלאה תנועה גשמית ורוחנית, מלמעלה למטה ומלמטה למעלה.
תיז	כשם שבאורגניות של העולם הגשמי החלקים העליונים זקוקים לנמוכים, כך באורגניות הרוחנית הקדושה זקוקה לרשעה.
תיט	כשהנשמה מאירה, ניכר שכל הרע נובע מפיזור המעשים, הרגשות והדעות, ושראיית אחדותם מעמידתו כשלב בסולם הטוב.
תיט2	כשהנטייה הרוחנית מתגברת מתוך דוחק גשמי, היא נחלשת, ומוכרחת לבוא נטייה גשמית הפוכה, שבהשלמתה יתחברו שתיהן.
תכא	כשהירידה הרוחנית נובעת מכשלון הגוף, צריך לתקנה מהשורש, ותיקון זה חבוי בהתעוררות החומרית ההרסנית.
תכב	נטייתה של הנשמה לאחדות גורמת לראות את הקודש והחול כלוחמים זה בזה, וכשתתעלה תוכל להכיל את שניהם כאחד.
תכג	אוויר ארץ ישראל מאיר את ההשקפה האחדותית, ושל חוץ-לארץ את המפרידה, ולכן עקירת עבודה-זרה והארת התורה תלויים בארץ.
תכז	רצון האדם ושכלו מאוחדים עם העולם, ובפרט על-ידי ההתאחדות עם העניין הרוחני, ולכן תפילת הצדיקים עושה פירות.
תכח	שכלול הרצון וקישורו עם הדעה העליונה, יביאו להכרה בהשפעת האדם על העולם, ויגלו את קשר כל הפרטים לכלליהם.
תל	המחשבה, הרצון, והמציאות הממשית – מאוחדים ומשקפים זה את זה (כספקטרום את החומר), ובעילוי אחד מהם מתעלים כולם.
תלא	המחשבה הרזית רואה בכל פעולה קטנה בתחתונים את שורשה בעליונים (כשיקוף הספקטרום את החומר), והקוטן מלמד על הגודל.
תלג	תגליות המדע על אינסופיות היקום והקפת הארץ את השמש, מגדילות את השירה ואת האחריות של האדם כחלק מההוויה הגדולה.
תלד	האדם הוא גרעין ומרכז העולם, ובהתעלותו מתעלה העולם כולו.
תלה	במרכז כל רגש ושכל כללי ישנו רגש ושכל ישראלי, ואיחודם נעשה באיחוד המרכזים, או באיחוד התכנים כשבתוכם המרכזים.
תלו	כל מה שעובר על האדם, עובר על הכלל ועל העליונים, ואפשר ללמוד מעצמו עליהם, ובהתעלות האדם דאגתו נתונה עליהם.
תלז	אחדות הרוחניות מביאה להעדפת ההכרה הטבעית על-פני ההתלמדות החיצונית, ואת ההשוויה והשלום על ההבדלה והמלחמה.
תלט	התכנסות והתרכזות האדם, ישראל, הלויים, הכוהנים והחברים, במעלתם העצמית, מכשירה את עילוי השאר. התפרדות השכלים והעולמות, נותנת מקום לשעשוע של הכללת ההשתלמות (אורם של ישראל) עם השלמות העליונה.
תמב	גדולי הנשמה שואפים לטובת הכלל באהבה רבה, המתחלקת לכל היצורים באהבת עולם, ומתעלה מכיתתיות ופלגנות.
תמד	ישנם השרים שירת עצמם, או האומה, או האדם, או היקום, ויש השרים את כל השירות הללו באגודה אחת.
תמו	המחשבה העליונה מתפלגת לפלגים, אך לפעמים יש צורך לאחוז דווקא בשורש הרחב.
תמז	האדם, הציבור, האנושות, העולם, הסביבה העולמית והעולמיות, מוצאים את עצמם בעצמם תחילה, ואחר-כך בסביבתם, ואז מתאחדות הכרותיהם.
תנג	הפירוד בין הטוב לרע נובע מהחומריות, ובהסתכלות כללית גם הרע הוא טוב, והכרה זו הולכת ומתגלה בלא הפסק.
תנד	אפסיות הרע, במבט כללי, אינה מפני ביטולו ברוב, אלא מפני ערכו העצמי האמיתי, וככל שמתקבצים חלקיו מתגלה עצמותו הטובה.
תנה	במציאות המצומצמת של זעיר אנפין, כביכול יש רע וטוב, אך בשורשו שבעתיק יומין יש רק טוב, וטוב יותר עליון.
תנו	ההשקפה המפרידה ממלאת את העולם ברשע, וההשקפה המאחדת מביאה את הטוב, וכל תהפוכות העולם מכוונות להוציאה לפועל.
תנז	ההשקפה האחדותית מוכרחה להסתתר בתוך ההשקפה המפרידה, כדי לדחוף את התעלות הפרטים ואת התהפכות הרע לטוב.
תנט	שורש הרע בתשוקת ההשגה הבלתי-מתמלאת, וההבחנה בין חלקי המושג המושגים לאלו הבלתי-מושגים, מבררת את הרע ומגלה את אפסותו.
תסא	חסרונות העולם וחילוקי מדרגותיו הנראים לעין הכהה, מביאים לדחיפת התעלותו, ולכן ראִיה זו נצרכת בנוסף לראיה הפנימית המאחדת.
תסד	מניעת השלמות והצורך בהתהוות, מתפרשת מצד השלמות העליונה כמעלה, ומצד המציאות המתהווה – כצורך התעלות תמידית.
תסו	העריגה אל הטוב האלוהי המוחלט מתמלאת על-ידי ההתקשרות עם התעלות העולם אל הטוב, הגוברת על הריסת העולם החיצונית.
תסח	גם המואסים ביש מפני רעתו, מודים שהטוב, שהוא כליון היש, הוא העיקר, אך האמת היא שהיש עצמו הוא טוב, והרע שבו הוא טוב חלקי שעתיד לעלות.
תע	העונג שיונקים ישראל מהשבת (מהטוב המוחלט), והשמחה שמשפיעים ביום-טוב (מחפץ ההטבה), ממלאים את העולם באור.
תעה	ממשות הרע המתוארת בחכמת הרזים, מבליטה את תפקיד הרע להעמיק את הטוב, ועל-ידי כך היא מגלה את שורשו בעומק הטוב.
תעו	ברוח האדם ספוגה תמצית הטוב והרע הכללי, ובכוחו להשפיע על-ידי נטייתו לטוב על כל המציאות, ולהפוך את הרע לטוב.
תעז	הטוב והרע המוסריים עלולים להתערב, אך יסודם העליון אינו מתערב, ולכן האמונה והקדושה היסודיים, גדולים מכל תוכן מוסרי.
תעח	תפקידה של הרשעה הוא להתסיס, לחזק את הרצון ולהעמיק את החיים, וכשישוכלל העולם הרשעה תכלה.
תעט	הרע אינו מקרה אלא בריאה א-לוהית מאורגנת, שתפקידה לשכלל את המציאות בכליונהּ מהעולם על-ידי המוסר והאמונה.
תפ	ראיית הרע כחטיבה מגמתית עמוקה מראייתו כמקרה, והיאוש המתלווה למקריות עתיד להביא להכרת מגמת הרע כאמצעי לטוב.
תפב	הראִיה הפסימית של שופנהאוור את הרצון כעיוור, נכונה בתחתית ההנהגה, והצדיקים מכירים את מקורה בַחכמה ובַחסד.
תפד	השקפת שופנהאוור על הרצון, נכונה רק לגבי חלקו התחתון של הרצון האלוהי בעולם, אשר השתלשל מהרצון הכללי העליון.
תפד2	אצל חוקרים אחדים נתגלתה קליפת תנין עיוור, וצריך להכירה כדי לנצחה.
תפה	מקור השמחה הוא הביטחון והאמונה בטוב האלוהי, הגוברים על ייסורי העולם הזה.
תפה2	בתכנים וברצונות האלוהיים, ההסתעפויות הן דרגאיות, אך אינן מפורדות זו מזו, ורק בחיים המעשיים קיים פירוד.
תפו	שמחת הכיליון הנובעת מהפסימיזם, הנה הצד העליון שברע המוחלט, שכיליונו הוא תיקונו, ואילו הישרים שמחים בטוב המוחלט.
תפז	ההכרה שהמציאות יסודה בטוב, מניחה את דעת הפרטים המתייסרים, והשגת גדולת הטוב האלוהי מבשמת את ההוויה כולה.
תפח	ארבע שאיפות הן: האלילות שואפת להשלטת הרע בעולם, הבודהיזם התייאש מהעולם בגלל שלטון הרע בו ושואף לכיליון. הנצרות התייאשה מהעולם החומרי הדבק ברע, והיהדות שואפת להשליט את הטוב על הרע ולהופכו לטוב.
תפט	הרשעה מכירה בשלטון הרע וחפצה בו, הטובים ממנה מכירים בשלטונו ומואסים בו, ולמעלה מהם המצפים לכליונו, והאמת היא שאין לו כל שלטון.
תצא	הרע המוחלט שמח בכליונו, ורק הטוב הקשור עמו מצטער, ושאיפתנו להפריד ביניהם, ולשמח את הרע בכילויו ואת הטוב בקיומו.
תצא2	מניעת התשובה מהרשעים הגמורים נועדה לכלותם כשתימלא סאתם, כדי ליצור מהחומר שלהם יצירה חדשה.
תצג	השלמת האדם והכלל מוכרחת להתבסס על השיבה אל הטבע, המוסר, ויסוד האומה, ועל-גביהן תחול הקדושה העליונה.
תצג2	העיסוק בפרק שירה הנו תשובה אל הטבע בצורה עליונה, המתקנת את הרע משורשו, כפי שהיה קודם החטא.
תצה	המציאות מתהווה ומתקיימת על-ידי קישורה במקוריותה העליונה, וחינוך האדם מוכרח גם הוא להישאב מאותו מקור עצמי. קישור העולם לשורשו על-ידי אור התורה, יהפוך את כל הרע שבמציאות לטוב.
תצט	בעולם הזה צריך להבחין בין הטוב לרע על-ידי המוסר והדת, כדי שבעתיד יתוסף כוח הרע אל הטוב.
תקא	גדלותה של הצדיקות היא ביכולתה לראות את טוב העתיד כבר בהווה.
תקא2	כשהצדיק מתגבר על מידת הדין ואוחז במידת החסד, מגיע הוא לעומק העתיד, בו כל רע יומתק. כשהחסד, הטוב והסליחה מתגברים באדם, אל יעכבם, שכן הם ממשיכים רוח הקודש בכל העולם.
תקג	העדינות הנפשית מרגילה את האדם להיות מאושר בהווה באושר העתיד השלם, והזמן אינו חוצץ בעדו.
תקג2	טהרת המידות מזקקת את שכל האדם להיות מאושר ובוטח בישועת הכלל ותחיית המתים, אף שאינו בטוח בהיותו ראוי להם.
תקד	רק אטימות הגוף ופירוד הנפש מונעים מלהתעדן באושר העתיד, הקיים בהווה, ושכל מה שחוץ לו אינו נחשב.
תקה	צריך ללמוד קל-וחומר מהשפעת הרע בעולם על השפעת נועם הטוב בעולם, ועל-ידי כך מתמלא האדם בטוב.
תקו	כשם שהעולם נע באופן תמידי, כך ההוויה שְׂמחה שִׂמחה עצמית, שאינה תלויה באושר חיצוני, כפי שמשלֶה האדם את עצמו.
תקז	מטרתה של כל עבודת ה' היא, לפתח שבילים להתענג על ה' מצד עצמו – מה שאינו נתפס בשום מחשבה, אלא ברעותא דליבא.
תקח	קביעות עונג אהבת ה' בנשמות ובהוויה, משפיע ברכה לכל העולם על-ידי ישראל, אשר נשמותיהם מתברכות בתפילת הצדיקים.
תקט	במחשבות הכלליות מתגלה הנועם של העולם הבא, והוא שורה בשלום העולם הזה, המתגלה על-ידי פרטי התורה והמוסר.
תקי	כל ההכרות החלקיות, המעורבות מטוב ורע, אמת ושקר, קודש וחול, טומאה וטהרה – תוכרנה בעתיד כטוב מושלם.
תקטו	כל ההוויה, הדומם והחי, מתעלה התעלות תמידית, וישראל מקשיבים לתהילת ה' העולה ממנה.
תקיז	ההכרה בהתהוותו התמידית של העולם גדולה מההכרה בשלמותו, ו"יום שכולו שבת" הוא גילוי התכלית שבעצם החידוש.
תקיח	התסיסה הבלתי-פוסקת שבעולמות העליונים, מבארת את התנועה התמידית של החומר.
תקיט	כשהשאלות על הסתר הפנים שבעולם נשאלות ביתר תוקף, הן ממלאות את תביעתן.
תקיט2	לכל בריה, עם ועולם, יש נשמה, השואפת להתעלות ולהתכלל בצרור החיים העליון, ומריבויים אנו למדים על גודל האור העליון.
תקכא	העולם מתעלה תמיד, כיוון ששורשו מתמלא בחכמה המשפיעה את נועם הבינה בעולם, והצדיקים מוסיפים אור חכמה בעולם.
תקכא2	העליות והירידות שבאדם ובעולם, הן כמו הנשימה והנשיפה, המשלימות זו את זו כדי להוסיף חיים.
תקכב	ראשית ההוויה מלמעלה למטה, ובתשובתה היא נדחפת על-ידי כוח עליון הרודה בה לשוב למקורה.
תקכב2	עליית ההוויה הנה חזרה אל השורש שממנו ירדה, וכשם שעלייתה דרגאית, כך היתה גם ירידתה.
תקכג	העולם משתלשל בהדרגה מאצילות לשכל, לרגש, ולטבע, ובדרך עילויו הוא מתעלה בהדרגה חזרה למקורו.
תקכה	במהלך היצירה ניתק העולם ממקומו ונעשה עצמאי, שפל ומהרס, כדי להכין כלי לטוב, ולהעלותו למקורו.
תקכו	[המשך אורות  עמ' קכב] שבירת הכלים של עולם התוהו מוכרחת וכדאית, כדי שייבנו כלים משוכללים, בעלי יכולת קיבול בלתי גבולית.
תקכז	השבירה באה כדי שעל ידי התיקון יעלה הנברא למדרגת בורא.
תקכז2	באלוהות – האין-סופיות כוללת את הסופיות, השיווי את השינוי, והנצח את ההווה.
תקכח	ב"אין-סוף" יש אפשרות ביטוי בדממה דקה, מצד יכולתו לחולל סוף וגבול, אך ב"אין ראשית" אין תפיסה וביטוי אלא דומיה.
תקכט	האיטיות שבעילוי המציאות היא צמצום המכשיר השתלמות בלתי פוסקת, ובשלמות העתידית תימשך ההשתלמות מזכרון העבר.
תקל	השלמות האלוהית משתלמת והולכת על-ידי הכללתה את הקוטן המתעלה אליה.
תקלא	טעם הבריאה הוא הוספת השתלמות לשלמות האין סופית, ונפילת העולם באה מתוך גדלותו האין-סופית שלא יכלה להתממש.
תקלב	השלמות האלוהית ותוספת השלמות שבהוויה, מוכרחות להיות מחוברות זו עם זו.
תקלד	איחוד הפירודים (ייחוד), המוסיף אור בלא הפסק (ברכה), על-ידי ההתעלות מן הרע (קדושה) – הנם תוספת אורה באור אין-סוף.
תקלז	האבולוציה מתאימה ליסוד האופטימי שבתורת הקבלה, והאינסופיות בכוח של העולם, מבהירה את האינסופיות בפועל של הבורא.
תקלז2	ההוויה כולה, בכללותה ובפרטיה,  מתעלה עד מרום פסגת הטוב, עד ששום פרט לא יישאר בחוץ.
תקלח	הזמן חידש הכרות כאלה, שמתוך ההרגל נראות כסותרות לישנות, אך ניתן להבחין ולתת לכל אחד את מקומו.
תקלח2	השינויים העיקריים בדורנו הם בתחומי החברה, הקוסמולוגיה, והתפתחות העולם, והשלילה שבהם תסור בהעמקה רוחנית. יחידי הסגולה בכל הדורות ידעו לראות את השיווי, למרות שינויי הדעות וסדרי החיים. בזמן החדש, שהתפתחה התודעה החברתית, אסור להצטמצם בחוג מסוים, אך צריך להיזהר ללקט רק את הטוב שבכולם. התחדשות המדע הקוסמולוגי (אסטרונומיה) תחדש מחשבות על העולם, שיישאר בהם כל הטוב שהיה בחשיבה הישנה. המדע על התפתחות העולם (אבולוציה), מכשיר את המון העם להכרה הרזית של התפתחות העולם. המחשבות החדשות מחייבות את אנשי האמונה לרוממה ולהשיבה לגדולתה.
תקמג	התפתחות העולם עלולה לגרום לגאווה במבט לאחור, אך במבט לעתיד, המקושר לעבר שקודם החטא, היא מרוממת את האדם.
תקמד	העולם התפתח והזדקק, ותפקיד המסורת והדת לתקן את הצדדים הפראיים שנותרו בו, ולא לכבוש את הטוב ה"אנרכי" שבו.
תקמד2	הרצון מתעלה ומזדכך מסיגיו, אך יש בו עדיין סיגים, וצריך לתווך בין לוחמי החופש הבלתי-מבורר, ובין מגיני השעבוד הקדום.
תקמו	ההכרה בהשגחה בתור השתלשלות, מיישבת את הנפש השואפת להשכיל, ומשתרשת יותר במעמקי הנשמה.
תקמז	התיאוריה של התפתחות העולם מרוממת את האמונה בהשגחת ה' על הבריאה מראשיתה עד אחריתה.
תקמט	מכיוון שכל הפרטים הנם הופעות מהכלל המאוחד, ההשגחה הכללית חודרת בכולם, וטעות הפילוסופים היא רק בנתקה ביניהם.
תקנ	כפירתה של הפילוסופיה בהשגחה הפרטית והכרתה בהשגחה הכללית, מיוסדת על עומק הדעת, שבאמת כל המציאות כלולה כאחד.
תקנא	הצד הכַּמותי של ההשגחה הוא הנהגת העולם, וצדה האיכותי הוא עצה עליונה השרויה במחשבת ישראל הקדומה, ומתגלה באור התורה.
תקנה	קיבוץ הפרטים, באדם ובמחשבות העליונות, מגלה מחשבה עליונה למעלה מכל מחשבות, ומוסיף אורה באופי הכללים.
תקנז	מגמת ההוויה היא ידיעת ה', ומושגיה מתעמקים עם התעלות ההוויה, ומתוך גודלה היא חודרת בכל, אפילו בטומאה, וזהו רז המיוחד לישראל.
תקנט	בקשת התכלית העומדת ביסוד האדם, יונקת בשורשה מהרצון האלוהי העליון, שכן הראשית והאחרית אחוזים זה בזה.
תקס	מרכז העולם הוא הרצון החופשי העליון, ואורו מתפשט ועושה רושם על כל רצון מוגבל.
תקס2	המגמות האידיאליות (אריך אנפין) יונקות חיותן מגופן, והמגמות המעשיות (זעיר אנפין) משתלשלות זו מזו, ובמבט בהיר ניכרת אחדותם.
תקסא	ערך החיים החברותיים תלוי ביניקתם מהחיים העליונים, ולכן תיקון העולם דורש צופי ישועה עליונה. סגולת החיים החברתיים בישראל הנה מעין דוגמה של מעלה, כסא להשראת שכינה, וצריכה היא לצאת אל הפועל.
תקסג	השמיטה היא התעלות למצב של תיקון חטא האדם, בו תתבטל עבודת האדמה ותהפך ל"עדן", ועד אז מתקנהּ המדע האנושי.
תקסה	פסגת הגאולה היא גאולת הרצון וגילוי האלוהות שבו, וזוהי תכלית עבודתם של ישראל.
תקסו	ריבוי המקצועות הרוחניים המתפרטים בדורנו ומתנתקים משורשם, יוצר כלים גדולים להכיל את אורם העליון, שיאיר באיחודם.
תקסז	האופי הישראלי נוטה לדילוג יותר מאשר להתפתחות איטית, ומכל-מקום חפצם בכוח הגלגלי.
תקסז2	באדם ובעולם ישנה התעלות מתמדת, וישנה התעלות מתגברת, וגדולה מהם – התעלות מצטברת המכפילה את עצמה.
תקסח	מחשבת העלאת הניצוצות נובעת מאחדות ההוויה, הקושרת את עליית האדם עם כל הקשור אליו. אהבה עצמית חיובית היא, כשאוהב את עצמו כחלק מההוויה המאוחדת, ושלילית אך כשאוהב את עצמו כמנותק, זוהי אהבה מזויפת.
תקע	עמל המחשבה הרוחני מוכרח לגלות את שלום הדעות העליון של עולם התיקון, על-אף הייסורים הכרוכים בכך.
תקעא	הצפייה בחופש המוחלט הבא מהבינה, ובחכמה שלמעלה ממנה, הקשורות זו בזו, נותנת להוויה את דחיפת התעלותה.
תקעב	מעולמות רחוקים, קיימים וחרבים, זורחות הנשמות, ואור העבר מתרחב ומוסיף חיים בכל העולם.
תקעב2	עלינו להעלות את עצמנו, ובכך יתפתח היש כולו וירחיב את גבול הווייתו, וכל העולמות יתעלו.
תקעג	ישראל, בעומק אמונתם ובשטחיות מעשיהם, שואפים להעלות את כל העולם ואת שורשו האלוהי.