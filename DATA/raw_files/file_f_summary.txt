א	איני יכול לצמצם עצמי בעניין אחד, וצריך אני לינוק מהאות המיוחדת לי בתורה, ולאחד את כל שטפי האור.
ב	הרעיונות המצמצמים את החיים הגשמיים והרוחניים, הנקלטים מבעלי מוסר תמימים, גורמים לעצבות, ובזיקוקם הם מתהפכים לשמחה.
ג	ככל שמחשבתו של אדם משוטטת ודבקה בעניין האלוהי האחדותי, רוח הקודש שורה עליו, והוא מתמלא בענווה ואהבת הבריות.
ד	הפוסק מדברי תורה ועוסק בדברים בטלים, מלבה התורה את בעירתם, וכשאינו פוסק, אלא מעלה אותם, מתהפכת הבעירה לטובה.
ה	בזמן שהעולם מלא שקר ומלחמות, מקיימים אנשי הקודש, רודפי השלום, את העולם.
ו	ביטול התורה שלי בא מגעגועים עזים לצפיות עליונות, ואם באים הם בלא הדרגה, לא אבהל, שכן זאת תכונת הדור ותכונתי.
ז	כשם שלשון הקודש עליונה משאר לשונות בהיותה יוצרת ולא רק סוקרת, כך התורה עליונה משאר החכמות.
ח	החטאים הנגרמים מחסרון סידור גופני, צריכים להיתקן תחילה על-ידי הטבת אורח החיים, ובעזרת סידור החכמה המעשית.
ט	אין לנפול משום נטייה זרה, שכן כולן גם-כן נדרשות, אלא יש לשוב עליהן מיד, וללמוד מהן איך לסדר אורחותיו בעתיד.
י	יסוד היראה הוא הפחד להפסיק את הדבקות האלוהית, הנפגמת בנטיית התאווה, ומתגברת באור התורה ועֹז התפילה.
יא	ככל שמתגברת נשמת האדם, הוא מרגיש את ערך דיבורי הקדושה, והשפעת דיבוריו מתגברת.
יב	הצעקה המורגשת בכלי הגוף, נובעת מניצוצות הקודש השקועים ברע וזקוקים לבירור, ואצל צדיקים – מצער השכינה.
יג	כשם שאת עצי-המערכה הדליקו בקיסמים, כך צעקה קטנה מביאה התעוררות נפשית ושכלית גדולה.
יד	הרגשת הקישור בין הדיבור לעולם, אפילו בדמיון בלבד, הנה סימן לתחילת גאולת הדיבור.
טו	חשק ישראל להשתוות למלאכים מעיד על קדושת נשמתם, וביטויו ב"קדושה" מוסיף אומץ בנשמה, ומביאה לתשובה מאהבה.
טז	הצדיקים מרגישים את הקדושה שבכל רגע, ואינם קובעים זמן לתורה אלא עוסקים תמיד בדבקות שכלית ורעיונותיהם הם גופי תורה.
יז	המגיע למידת ההשתוות הקשורה בחכמה העליונה, אינו זקוק לכבוד או לגינוי אפילו לצורך רוחני, והוא נוחל את הכבוד האמיתי.
יח	השגת עושר הישות האלוהית מביאה לדבקות אלוהית ונגרמת ממנה, ועל-ידה הוא ניצול מעוני העולמות הנפרדים.
יט	ארבע דרכים לקימת חצות: הרגשה פנימית, נשיבת רוח צפונית בכינור, קול התרנגול, ושעון מעורר, ולפעמים מצטרפות כולן יחד.
כ	בריאות הנפש משפיעה תענוג קדושה על הגוף ועל השכל, ואחדות כוחות האדם מחטבת את העולם כולו, ומכשירתו לחיי כל עולמים.
כא	ככל שהדעות יותר מתחלפות, יוצא מחיבורן אור יותר מאיר, מתקיים ומלא חיים.
כב	הדרך הממוצעת היא טובה לכלל, אך הנוהגים בדרך החסידות, בפרישותם הקיצונית, כוללים ומאירים דרך לעולם כולו.
כג	ההתרחקות מהרזים מטשטשת את הכרת קדושת ארץ ישראל, ועושה מצפיית הישועה ענף אפיזודי, ויש להילחם בשיטה זו.
כד	צריך עצה, איך להמשיך את קורת הרוח של עסק הנסתר על התורה הנגלית, המצוות והתפילה.
כה	לפעמים צריך להתרחק מרעיונות קדושה ותשובה, אם הם גורמים לעצבות, עד שתתכונן מחשבתו ויקבלם בדרך השמחה.
כו	אף שהמסוגלים לחסידות צריכים להיבדל מעסקי חול, עליהם להיות מעורבים בדעת עם הבריות, כדי להגביר בקרבם את דעת העולם.
כז	הצדיקים שכל עסקיהן ושיחותיהם בעולם הזה הם קודש, ניצולים מנהר דינור, שתפקידו למחוק מן הנפש את ציורי העולם הזה.
כח	ביקורת הרש"ר הירש על הרמב"ם גרמה לחסרונות האורתודוכסיה האשכנזית, ואין לקבלה אלא כצורך לשינוי מצד המקבלים הקטנים.
כט	כשם שהאנושות למדה לברור את מזונה הגשמי, ולהפוך מזון בלתי-מועיל למועיל, כך תלמד לברור את ספרותה ולתקן את רעיונותיה.
ל	קליפת נוגה השורה בנפש הבהמית, מחלישה את רצון האדם על-ידי צדיקות יתירה.
לא	בענייני המחשבה אין שום הגבלה, והגבלתם באה רק מצד השפעתם על המעשה, ובהשתחררם ממנו זוכים לנחלה בלי מצרים.
לב	דורות אחרונים בונים כלים קצובים לאורות העצומים של הראשונים, ולכן אין להיבהל אם מחשבותיו אינן מיושבות.
לג	השינה מרפה את ההכרה החיצונית, ומשחררת את הנפש לעליה אין-סופית או לירידה לעומק תחתית – לפי קביעותו בקדושה.
לד	לפעמים אין האדם יכול להגביה את עצמו משפלותו, אלא על-ידי כתיבת מערכי ליבו.
לה	איחור התשובה מקשה על עשייתה, ובעלי השגות עליונות צריכים לשוב אפילו על דיבורים נחוצים שיצאו מפיהם שלא לפי דרגתם.
לו	ברפיון הרצון אשם גם חסרון הכוח הגופני, והתשובה צריכה לתקן את הרצון משורשיו המוסריים והגופניים.
לז	עבודה המיוסדת על רגש ותפילה, עלולה לנפילות, ואילו בתורה יש ביטחון מהן, אמנם בזמן הזה מוכרח הוא כינון הרגש הבא ממנה.
לח	העיון בתכונות הנפש בלא השכלה שכלית עולמית, על-אף הרווח ממנו, מצמצם את ההשגה והמידות והופכן לצורת מספר קטן.
לט	הידיעות הבאות לנשמה מבחוץ, מאפשרות לה לחדור לעומק תהומותיה ומכך מתברכות גם הן, והכל תלוי באיחוד השכל עם הרצון.
מ	אהבת האמת בשכל, היושר בחיים, היופי ברגש, והטוב במעשה, של כל אחד ואחד, מצטרפות יחד, ודרכן באים לדעת ה' חופשית.
מא	שמחת מילוי כל משאלות הלב באה רק על-ידי רזי תורה, ואילו במדע יש צמצום, שתפקידו לשרש דמיונות כוזבים מהאדם.
מב	בזמן הזה משיגים שמחה רק מרזי תורה, והגדולים טועמים מעט עונג גם מהפילוסופיה, וגדולי עולם שואבים ממנה הארה רזית.
מג	דרשת הפסוק: "טעמה כי טוב סחרה לא יכבה בלילה נרה" – על ערך שותפות יששכר וזבולון.
מד	אף-על-פי שאין ללמוד סתרי תורה לפני חצות, אם נפשו עגומה וצריך לשמחה – מותר, ומצווה יש בכך.
מה	צריך לשים לב לרגשותיו ביחס לחלקו בתורה, ולמשיכתו לדברים שלמעלה מערכו, אף שאין להימשך אחריהם לגמרי.
מו	כל מה שלומדים ומתפללים ועוסקים בישוב העולם, מצטרף לתיקון הכללי של העולם.
מז	האמונה והדבקות משפיעות גבורה ויכולת בדמיון הקודש, בשכל, וביציאה אל הפועל במעשה.
מח	באמונה הגדולה, המחוברת לאהבה, יראה ודבקות, מאיר כל הטוב שבעולם.
מט	האמונה אינה מוגבלת בשכל אנושי, אלא היא אור החיים, המשפיע על כל הטוב והיופי שבעולם וצומח ממנו.
נ	באמונה הגדולה מבינים את הבלתי-גבוליות העליונה שלמעלה מכל נמנע חיובי, וכל הנמנעות קיימות רק האמונה המוגבלת.
נא	התיקון לאכילה גסה צריך להיות בשמחה ובלב נשבר, ובכך מעלים את ה"פשע" ל"שפע".
נב	אל יפול לב האדם אם חושבים את הגיונותיו לדמיונות, שכן צריך ללכת עם טבע הרוח ועם נטיית הנשמה.
נג	מרגיש אני את מחאת הנשמה על דיבורַי הבטלים, וצריך אני להשליט אותה על כל הדיבורים ותנועות.
נד	צריך להתאמץ ולהיזהר, שהקליטה החיצונית מכולם לא תהיה מן השפה ולחוץ, אלא חודרת ועצמית.
נה	בכל לימוד, מעשה ותנועה, באדם ובעולם, יש לכוון להתפשטות אור ישר על המדרגות התחתונות, ואור חוזר כלפי המדרגות העליונות.
נו	דיבורים היוצאים בלא ציור של יראת שמים, פוגמים את הנפש, ובייחוד אצל המוכשרים ליראה מקורית.
נז	אסור לומר דברים המרפים את מוסר שומעם, אף אם הם נכונים.
נח	התשובה המחשבתית על תנועות ודיבורים המקררים את הרגש, משפיעה תמימות אמיתית בלב.
נט	כשם שעבירה גוררת עבירה, כך בושה על חטא גוררת סליחה על כל החטאים.
ס	כשמרגיש שנהרס ברוחניותו, יידע שהגיע הזמן לבנות בניין חדש מפואר מהקודם.
סא	הפרדת הגבורות אלו מאלו בהשכלתה, מבטלת את גרירת העבירות זו את זו.
סב	גדולת האמונה אינה תלויה בריבוי מֻשָּׂאֶיהָ, אלא בעומק החוש האמוני וגודל התפשטותו, ורוחב הרגשתו בכבוד ה'.
סג	כשענפי האמונה מתפשטים משורשה, היא מחייה את כל העולם, ושואבים ממנה תורה ממקורה.
סד	חפץ קרבת ה' הנו חוש טבעי של הנשמה, ובישראל הוא תופס את כל פרטי החיים על-ידי ההעמקה בתורה, ויש להכיר בנחיצותו.
סה	הרצון לקפוץ למידת חסידות בבת-אחת מגביר את היצר הרע, לכן המגמה צריכה להיות לעלות לדרגה הגבוהה ביותר, אך בהדרגה.
סו	בטבע ניתן להבין רק תכלית פרטית, ואילו במצוות רק את טעמיהן הכלליים, ודבר זה מעיד על קשר פנימי בין ההלכות לשורש הטבע.
סז	העצבות והפחד הבאים מהחטא, מתהפכים לטובה בהרהור תשובה, ויש להתחזק במוסר המתאים למידתו, בלי לנטוש שום מידה כללית.
סח	ערבוב אהבת האישה עם אהבת הקרובים פוגע בהתפשטותן, ומרבה חושך וטומאה בנפשו ובעולם.
סט	חסרוני בלימוד הנגלה והנסתר בא ממשיכתי לצדדים שונים, ודיבורי המסודר בנסתר והתעוררות רוחי ממנו, מעידים על משיכתי אליו.
ע	יראת האומנות והחידוש באה ליצור בסיס ומסגרת לחידוש והיצירה, ולפי רוב הלימוד וההיגיון היא מצטמצמת.
עא	געגועים לסגולותיה של ארץ ישראל, ותפילה לזכּוֹת לתשובה ולשיבה לארץ.
עב	לבי הנשבר ונטייתי לעצבות באה מאי-מציאת נחת בעת העלם והסתר פנים.
עג	הצדק המתגשם בעולם, יונק מהצדק האידיאלי העליון הזורח בנשמה, דרך הצינור של צדיק יסוד עולם.
עד	בעלי תשובה מוכרחים ללכת בדכי חסידות, ורק הצדיקים באופיים יכולים אחר תשובתם ללכת בדרך של צדיקים.
עה	הרמב"ם לא שלל את מציאות התארים החיוביים, אלא את יכולת השגתם, וכך גם לגבי תכלית כללית לבריאה וטעמי פרטי המצוות.
עו	ידיעת ה' כוללת רק את המציאות, אלא שכל העבר והעתיד קיימים במציאות לגביה, והידיעה האנושית אינה אלא התענפות ממנה.
עז	התלמוד הירושלמי מקצר בעיון במצוות כדי לפנות מקום למטרה העצמית שבעשייתן, ובבבל התרחבה המטרה הצדדית הבאה מהעיון בהן.
עח	בהירות הדיבור של האדם נובעת ומשקפת את מעמדו הרוחני.
עט	כשמדבר דיבורים קדושים ומרגיש צער בקרבו, יידע שמקור הצער מהתמעטות הנפש הבהמית.
פ	החכמות היותר עליונות מונחות בעומק הטבע, הרצון והדמיון, וכשתגיע ההכרה לאותו העומק, תוכל להעלותם ולהתעלות על-ידם.
פא	רזים צריכים להיות מוסברים דווקא על-ידי רזים, ולא על-ידי תרגום.
פב	קדושת המחשבה והמעשה מקדשת את הטבע והרצון, ובייחוד קדושת הזיווג, המשפיעה על הכל חיים ואומץ.
פג	השירה נולדת מאותיות הפורחות במחשבה, נקלטות בשכל, מתחטבות בדמיון, ומתעוררות ברגש.
פד	יראת השמים התמימה עלולה ללקות ברפיון, ולכן זקוקה היא לניגוד של הספרות החופשית, שבגסותה היא מאמצת את הרצון.
פה	רוח הקודש המסייעת לתורה ולמצוות שורה בגלוי בארץ ישראל, ואפילו הציפייה אליהם משרה את הרגשתה.
פו	הנשמות הנפולות שיש להן יחס לצדיק, מתעודדות מדיבורו בטובתן ומחפצו בתיקונן, והן עתידות לשוב בתשובה גדולה.
פז	הרדמת השכל על-ידי האמונה והיראה החיצוניות, היא שקר וטומאה ומביאה חושך לעולם, אמנם גורמת היא לענוות השכל האנושי.
פח	יראה יתירה מביאה את האדם לשנאת התורה, ותיקונה בראיית הטוב שבו, ואת האור הגנוז בתוכחות המוסר, ואת קלות התשובה.
פט	המוסר של הכפירה אינו כלום, והמוסר הקיים בכופרים נובע מהכרת אלוהים הגנוזה בהם.
צ	חוץ מהבושה של היראה, חודרת בצדיקים בושה פנימית מחשבתית על ריחוקם מה', והם מקבלים אותה באהבה ומעלים אותה.
צא	עבודת הקרבנות מבססת את חיי המחשבה בעולם, וקלקול צינורות המחשבה על-ידי פגיעה בכהונה, מזיקה ומרחיקה מחיי הקודש.
צב	כדי להילחם בחולשת הרצון הנגרמת מהיראה היתירה, צריך לקבץ עצה, תפילה וגבורה.
צג	יראת היצירה הבאה מהפחד לסור מהאמת העליונה, אוגרת כוחות צמיחה, שיפרצו לכשתסור.
צד	התפילה היא השדה בו זורעים את הרצונות של הברואים, האדם וישראל, על-ידי העלאתם למקורם, וכפי טהרתה כך היא ברכתה.
צה	המרגוע מהלימוד אינו הכרח חיצוני, כי אם צורך יסודי לאפשר לשכל להתאמץ במקורו ולהאיר ממנו – מה שמנוע בעת הלימוד.
צו	המאכל של ארץ ישראל מקודש בפנימיותו, והציפייה לארץ ישראל על-ידי הזכרת ירושלים בסעודה, מעלה את אכילת חוץ-לארץ.
צז	מוטלים אנו בין זרמי האור שממעל להכרה ושתחתיה, וצריכים אנו להכשיר את עצמנו לקבל את הטוב משניהם ולחברם.
צח	צעקה גדולה צועקת הנשמה על כך שאין מניחים למחשבות להתפשט, וצרה זו באה מפני היראה הגסה והחומריות.
צט	טענת המדע החדש ללגיטימיות משכב הזכור, בגלל היצר לכך, מוטעית, אמנם יש מקומות בהם דיברה התורה כנגד יצר הרע.
ק	הצדיק הטהור והקדוש בא מן התורה אל מקור התורה.
קא	עזבנו את הפוליטיקה העולמית באונס חיצוני וברצון פנימי, עד שיתבסם העולם, וממלכתנו תוכל להיבנות בלא שפיכות דמים.
קב	הברקות האושר מגדולת התורה מעמיקות את הכרת האושר ועומק החיים שזוכים אליהם שוקדיה, הנכפלים בלימוד לשמה.
קג	ההתבוננות בגבורת החיים של אבותינו ובמלחמותיהם, מאמצת את כוחנו ומחייה את נשמותיהם בקרבנו.
קד	בתחילת ההכרה הידיעות סותרות זו את זו, אך ככל שהיא מתפתחת, ניכר איך בתמציתן הן משלימות זו את זו, עד לאיחודן האורגני.
קה	צריך להמשיך את העונג של הדבקות השכלית על כל לימוד, מעשה, דיבור ותפילה.
קו	אני מוכרח, מדחיקת נשמתי, לדבר על הכל, גם על מה שלמעלה מערכי.
קז	כל ההשכלות האלוהיות הנן הרחבה של חוש האמונה הפנימי והטבעי, ולכן הצלחתן תלויה בקישורן אליו.
קח	הרעיונות הסותרים, מפני סיגי הדמיון שבהם, מחלישים את אנשי הרוח מלהנהיג, ולפי קדושת השכל מתגדל שלטון הקודש.
קט	כשהדמיון מתפשט בגלל עצלות השכל, הוא יוצר צורות מעוותות, ובבהירות השכל מתיישרות השערות הדמיון במקום שאין השכל מגיע.
קי	יש רוח הקודש של מעשה, ויש של דמיון, ויש של שכל, ורוח הקודש העליונה כוללת את כולן.
קיא	הקרובים לחוג הנשמתי מרגישים בחסרונותיהם, והקרובים לחוג המעשי שמחים בטבעם, ויש שנועדו לתקן את שניהם כאחד.
קיב	מקור המושג "שכל נבדל" – בהיותו נבדל מהאלוהות, ורק אחר-כך התחילו לבטא בכך את הבדלתו מהחומר.
קיג	חופש הרצון מאפשר לאדם לעמוד במהותו גם כאשר פעולותיו משתנות, בניגוד למלאכים, שמהותם משתנה לפי שליחותם.
קיד	כשם שהגוף והחומר סותרים בתחילה את הנשמה והקודש, ובסוף הם משלימים אותם, כך הם יחסי הנגלה והנסתר.
קטו	הצמחים השכליים שאינם נובעים מעצמות התורה, דומים לערבה, הנאגדת עם שאר המינים אך טפלה אליהם.
קטז	בתפילין של יד מאוחדות הפרשיות, מפני שהן כנגד הרגש העלול לפירוד, ובשל ראש, שכנגד הדעת המאוחדת, הן ניתנות לחלוקה.
קיז	כשם שרפואת הגוף מארס גשמי היא על-ידי חומר סותר, כך רפואה מארס רוחני, מעורר או מדכא, נעשית על-ידי ניגודו.
קיח	לפעמים המון מחשבות אינן יכולות לתקן קלקול מעשי אחד, ולפעמים מחשבה אחת מתקנת המון קלקולים מעשיים.
קיט	והדבקות הדמיונית היא כלי לדבקות השכלית, והתנגדות הרמב"ם אליה היא רק כשאין משתוקקים לבוא על-ידה לדבקות שכלית.
קכ	אליהו יושב בכל מוצאי-שבת וכותב את זכויותיהם של ישראל, וראוי לכל משתוקק לרזי תורה לעשות כמעשהו.
קכא	מי ישער את ערכו של עם קדוש, ובייחוד הצדיקים שבו, במוצאי-שבת, לאחר שהתנשאה נשמתו בקדושת השבת.
קכב	גם בזמן שהרגשת העונג ממלאת את הרגשתו, יקבל בשכל ובחשבון עול מלכות שמים מתוך הרגשת העונג.
קכג	חטא העגל גרם לביטול יראת העמים מישראל ולמלחמותיהם בהם, וכאשר הוא יימחה, יתוקן העולם בדרכי שלום.
קכד	נגיעת שרו של עשו בירך יעקב, גרמה לתוספת חומרות טובות, ואחיזת יעקב בעקב עשו, אפשרה את תיקונו בעתיד.
קכה	דקדוקי המצוות יכולים להילקח מיראת עונש נמוכה, או מבהירות הציור של קדושת המצוות.
קכו	הדקדוק המעשי שבא מיראת העונש, סופו להתעלות ולהתהפך לגבורת קודש ואהבה עליונה.
קכז	כשם שהחושים, ובפרט הדיבור, יוצאים על-ידי החללים שבגוף, כך גילוי כוח החיים של ישראל נעשה על-ידי הרשעים.
קכח	עזוז הדמיון הוא מתת אלוהים, ובהיותו מחובר לגדולת השכל, עומק המוסר, וטבעיות הרגש, הוא מביא לרוח הקודש.
קכט	מיראה יתירה נחלש הרצון, והמידות הרעות משתקעות בעומק הנפש, ובאור הדעת מעלים את המידות ואומץ הלב מתפתח.
קל	את כל המידות אפשר להעלות חוץ מהעצבות, שכן אין לה שורש בקדושה, ויש להעלותה בהעלאת סיבותיה – הכעס והגאווה.
קלא	העלאת המידות בנפש ובעולם היא חכמה מיוחדת, הדורשת את הרחבת המדע החדש והתאמתו אל הקודש.
קלב	הסידור המדעי מוכרח להתפשט על לימוד הנגלה והנסתר, אף שפגיעתו בהתלהבות החיצונית עלולה להזיק לתמימותם של רבים.
קלג	בהשערת הדמיון מתגלים דברים הנשגבים מהשכל, אך יש להבחין בין הכרה להשערה, וכך יתבררו ההשערות, והשערות חדשות תופענה.
קלד	קליטת שפע המחשבות ועיבודן, מקרבות את חכמי הלב למקורן, ומכשירות מקום לקליטה נוספת, ובדרגה עליונה הן אינן ניתקות ממקורן  כלל.
קלה	כל דיבור שיוצא בלא דבקות, פוגם בשכל ובמוסר, וכששבים עליו מעלים לקדושה אותו, ועמו מחשבות וכוחות נודדים.
קלו	אור הקודש מתפשט תחילה על הדיבור, השמיעה והראיה, ואחר-כך על תנועות האדם ורכושו (כמשענת אלישע ואדרת אליהו).
קלז	כשהעניינים השמימיים מתגלים בבהירות, העניינים החברותיים והארציים מתיישבים בלב בצורה מעודנת.
קלח	דיבור קדוש פותח צינור קודש בנשמה, ודיבור בטל פותח בה צינור מזוהם, אך כשעומקו ברצון קדוש, הוא פותח צינורות נשגבים.
קלט	מי שמזדעזע ונופל גם מפגימה קטנה, הרי זו התנוצצות של גילוי אליהו, שהיה קפדן, וישוב ויזכה לשלום.
קמ	אין צורך להזניח את ההסתכלות הפנימית, ואף שלפעמים יש להתרחב ולקלוט מבחוץ, הכל חוזר ומתמזג ברוח.
קמא	תרבות הגויים יונקת את הטוב שבה מישראל, ולכן בכוחם לשאוב את הטוב שבה חזרה, ולהתאימו עם חזיונות ישראל.
קמב	בוער הוא החפץ בלב טהורי ישראל להתאחד עם נשמת האומה.
קמג	כל מה שאנו מדברים מתשוקה אלוהית, בא לנו מלבושיה של כנסת ישראל, שהיא בית ה', ואשתו כגופו.
קמד	כשם שהתרבות משתדלת להיקבע באנושות כטבע, כך המצוות מפתחות את הטבע האנושי, ומטביעות בו מידה אלוהית.
קמה	הצמצום במושג התורה והבנתו השטחית, מונע את ההתקשרות למחשבות עליונות, ואת הדרכת העולם במושגי הקודש.
קמו	בהרגשת הבשר יש ניצוצות דמיון, ובתוכם ניצוצות שכל, ובתוכם רוח הקודש… נבואה… זיהרא דאדם הראשון… ואור תחיית המתים.
קמז	כשדברים בטלים מתקשרים לקדושה זוהי תשובה כללית והעלאת אורות פרטית כאחד, אמנם יש דברים שמלכתחילה נועדו לעליה.
קמח	כל תרבויות העמים שורשן בישראל ואליו הן עתידות לשוב, וסתירותיהן המדומות הן עצמן עבודה זרה.
קמט	הרע המוחלט שמח בכליונו, ורק הטוב הקשור עמו מצטער, ושאיפתנו להפריד ביניהם, ולשמח את הרע בכילויו ואת הטוב בקיומו.
קנ	כל דיבור קדוש פותח אלפי צינורות קודש, כל חוש מעורר את כל החושים, וכל רעיון מעורר את כל הרעיונות שבהוויה המאוגדת.
קנא	המידות הרעות שנכבשו על-ידי המוסר של תרבות החול, מתפרצות במלחמות רבות הדמים.
קנב	המלחמה מעמיקה ומבשילה את צורת העמים, ואת צורת ישראל שהם האספקלריה של העמים.
קנג	אור התורה ועצם חייהם של הצדיקים ממזגים את העולם ותנועותיו בקדושה.
קנד	כל הרחבת השכל הנה בכלל עבודת התורה, וכל הרחבת הרגש בכלל התפילה, ולכן יש להיזהר מיראה דמיונית המקטינה את השכל.
קנה	דיבורים המעורבים בדמיונות וחולשה, ויש בהם גם תוכן של דעה, יושר, יראה ואהבה, צריך לבררם.
קנו	כשהקדושה מתגברת בלב, משפיעים ממנה על כל אורחות החיים ועל כל נשמה מישראל, והמוֹתר משיבים לכנסת ישראל המשפיעה על כל הבריות.
קנז	האמונה המתפשטת בהכרה, מחייה את הביטחון המתלבש במעשים, והם משפיעים עושר על הדעת, הלימוד והמעשה.
קנח	שורש הגאווה בקדושה הוא גאוותנו בה'.
קנט	קדושת הרגש היא חיי שעה, ובהתגשמותה במצווה היא הופכת לקדושת תורה.
קס	אם נפשו מרירה על חטאיו עד שאינו יכול לעסוק בתורה ובישוב העולם, ישמח את ליבו בכך שמעצם הצער נעשה בעל תשובה גמור.
קסא	לפעמים זוהמת הרוח נספגת בגוף, והרוח שנטהרה חוזרת ומזקקת את הגוף, וכן הוא בגוף והנשמה הכלליים, ובפרט בעקבא דמשיחא.
קסב	אסון הוא אם אין מניחים את הטבע הנפשי להתפשט, אך צריך הדרכה קודמת שתערוב להתפשטותו רק אל הטוב.
קסג	אור חסד אברהם מופיע בגבורת יצחק האידיאלית, המתאחדת עם הגבורה המעשית של רבקה, ומכוננים הם ביחד את בית ישראל.
קסד	אם אדם מרגיש את ריקניותו, יידע כי תשועת ה' קרובה, וישתמש בשפלותו לבסס את ענוותנותו.
קסה	צבעה העצמי של כנסת ישראל הולך ומתגלה, והכנסתה רכוש רב מהפיזור בגויים רק מוסיפה על רכושה העצמי.
קסו	הנטיות השכליות והרגשיות אחוזות אלו באלו וסותרות אלו את אלו, ולפי עליית המוסר והשכל ימצא כל כוח את מקומו ותפקידו.
קסז	שאיפתנו להעלות את ניצוצות הקדושה הפזורים בעולם, ביניקה מאוצר החיים שלמעלה מהעולם, ובצירוף נקודות החיים שבהוויה.
קסח	כשהנפש מתגלה במערומי כיעורה, ינחם עצמו בכך שכנגדה גדול הוא הצד היפה שבה.
קסט	ישנם צדיקים שאפילו כשאהבתם אינה מאוזנת עם יראתם, הם מרגישים בעומק צרת החטא ושבים על כך.
קע	שאיפתנו ללקט את ניצוצות הקדושה הפזורים בכל תנועה קטנה בעולם, ולהחיותם בשאיבה מאוצר החיים שלמעלה מההוויה.
קעא	על-אף עומק הנפילה של חוץ-לארץ, צריך לחפש בה את הארת הדעת ולהשיבה לארץ ישראל, ועל-ידה מאירה התורה ביתר עוז.
קעב	כשמרגיש את התגברות נפשו הרעה, יידע שנפשו האלוהית מתגברת, ולכן הנפש הרעה מתאמצת כנגדה, וישעבד את הרעה לטובה.
קעג	בארץ ישראל אפשר להמשיך שמחה ממקורהּ, ובחוץ-לארץ רק ממקור העונג, וממנו ממשיכים מאוויר ארץ ישראל על המצפים לה.
קעד	צריך לכוון שהנפש תאיר את הגוף בכל חלקיה, והרוח את הנפש, והנשמה את הרוח, וחיי העולמות את חיי האדם הכלולים מהן.
קעה	כשדבקים בתורה – דבקים בעץ החיים ממש, ועל-ידי קליטת התורה יתברר לנפש דבר זה, והיא תחמוד בתורה בטבעיות.
קעו	כשאדם לומד מקצוע בתורה שאינו מתאים לשורשו, הוא מרגיש עצבות, ובעקבי משיח מציאת השורש קשה, מפני שאז נדרשת כלליות.
קעז	בחוץ-לארץ מחשבות האדם מעורבות בסיגים, ואי-אפשר להיות נאמן אליהן כמו בארץ ישראל, אלא על-ידי התשוקה אליה.
קעח	המידות הטובות והרעות עלולות להידמות אלו לאלו וצריך להבחין ביניהן, ובייחוד בין העצבות ובין השִפלות הטובה.
קעט	אימוץ חיי העולם הבא מאמץ את חיי העולם הזה, ובישראל הוא נזקק לבניין האומה, והצדוקים שכפרו בכך, לאומיותם דעכה.
קפ	שאלה היא, האם לימודי יראת ה' הנם חטיבה לימודית עצמאית, או שאורם מתפשט בכל התורה – כיחס לימודי השפה והספרות.
קפא	הכרת האלוהות של ישראל (יחודא עילאה) גדולה מההכרה האנושית הבאה מצד הגוף (יחודא תתאה), ובארץ ישראל היא העיקר.
קפב	דברים בטלים אינם לפי תכונתי, וגם הנזקקים לפיכוח הדעת יכולים להיות בעלי חכמה פנימית.
קפג	שיחה ריקנית עלולה לפגוע בהרגשה הפנימית, והיא שבה על-ידי תשובה פנימית.
קפד	העולמות הרחוקים זה מזה מאיימים זה על זה, והייסורים הנגרמים מכך מעמיקים את הבינה, ומכשירים את איחודם.
קפה	ישנן מחשבות הנראות כמתפתחות ועולות מלמטה למעלה, אך בפנימיותן יונקות הן מציורי המחשבה המושלמים.
קפו	הדמיון הוא אספקלריה של המציאות, ובצירופו לדייקנות השכל הוא מאיר את העולם, ומהווה מקור לשירתו.
קפז	תרבות הגאווה והאכזריות הן תוצאות של האלילות, הנותנת מקום לגאוות הברואים.
קפח	הגותו השכלית של הרמב"ם עדיפה על הגותו השירתית של הכוזרי בשלילתה את קדמות החומר, ובהתאמתה לבינת ישראל.
קפט	מיזוג חיי ההתגלות וההכרה מרווים את תלמי כנסת ישראל מטל החיים של תפארת ישראל.
קצ	ריבוי הופעות וסגנונות עלול לגרום לסבל התנודדות, הבא מתוך חוסר קביעות והתעמקות, אך התיקון לכך צריך לבוא בהדרגה.
קצא	חופש הדעת הנובע מהתנודדות מחשבתית מביא להתעמקות נסתרת ומפתח בדיעבד את התפשטות ענפי המחשבה.
קצב	התפילה היא הפניית הרצון הכמוס בנשמה למקורו האלוהי, וביטויו מוציאו אל הפועל בדרכים שונות, ולפיכך פעולתה מובטחת.
קצג	התעלות ישראל באה על-גבי צורתם שהושלמה במתן תורה, ואילו התעלות הגויים תבוא אחרי מחיית צורתם הקדומה.
קצד	כשמחשבות הקודש של ישראל שנזרעו בעמים ואיבדו את תכונתן, נדחקות למחנה ישראל, הן מתפרצות בכעס וגידוף, אך סופן להיטהר.
קצה	צריך להכיר את עצמו בשלמות, כדי שבעת רעננות הנפש יזכור שעוד יבוא השיממון, ובשיממונהּ יזכור את שעוד תבוא רעננותהּ.
קצו	הגידול הנשמתי שבישראל מתאים הוא לכל התפתחות התורה, אך על-ידי קליטת מחשבות זרות נעשה הפלפול ומסקנותיו זר לרוח.
קצז	כל החולשות הגופניות והנפשיות נגרמות על-ידי מעשים רעים, המחשיכים את אור הנשמה ומביאים לקליטת רשמים זרים.
קצח	מציאת נשמת ישראל, שהיא מקור התורה, את עצמיותה, תביא להתנוצצות אותיותיה.
קצט	התפילה מבססת את חיי העולם שבתורה כתכונה טבעית, כדי שחיי הנס המתגלים בתורה לא יהיו טרחה כלפי שמיא.
ר	כשמסבירים עניינים גדולים על-ידי קטנים, ובייחוד מציאות עולמית על-ידי נפשית, מגדילים את הקטנים ולא ההפך.
רא	מניעת התשובה מהרשעים הגמורים נועדה לכלותם כשתימלא סאתם, כדי ליצור מהחומר שלהם יצירה חדשה.
רב	האגואיזם שבהתענגות על ה' נקי מכל פסול, וכשמגיעים למעלה זו מכירים באפסות הרע, אך לשם כך צריכים את המצוות המעשיות.
רג	מחשבת ישראל משתפלת עד לקידוש הגוף ועילוי הממלכה, בניגוד לנצרות שזלזלה בדברי חכמים, ובעטה בקידוש הגוף והחומר.
רד	אהבת ה' עליונה הופכת לקנאה פועלת, הדוחה עירוב זר וגוברת על המוות, והיא שרויה בישראל ומתגלה ביחידיה.
רה	התפילה נובעת מהבינה העליונה שלמעלה מהמחשבה ומיכולת הביטוי, ורק בקדושת הדממה יונקים ממנה.
רו	אם יתפוס אדם את כל הרוחניות המתגלה בעולם, עדיין רחוק הוא מלעמוד על עיקרה של תורה, שהיא שעשועי האלוהות העצמיים.
רז	הכפירה האפיקורסית הבאה ממיעוט החיים, באה לכלות את האמונה המעוותת (נצרות) הקשה ממנה והמרה מן המוות.
רח	הכפירה האפיקורסית הנה שלילית ומתה, ולכן אפשר ללבות את נקודת חיותה ולהצילה, אך את עיוות האמונה החיובי יש למחות.
רט	הכפירה והמינות השרישו את זוהמתם בתרבויות הרשע, והצורך לאבדן אינו סותר את אהבת האדם מצד צלם א-להים שבו.
רי	שמחת העולם הנה חיצונית, אבל ברז ההוויה הפנימית יש בכיה תמידית על גלות ישראל, והתנחומים באים מפנים-הפנימיות.
ריא	קדושת המחשבה שבמקדש מתפשטת בארץ ישראל, שמידתה היא קדושת הדיבור, ועל-ידי הציפייה אליה היא מתנוצצת גם בחוץ-לארץ, שמידתו היא ערך המעשה.
ריב	מי שהוא ממידת המלכות, מוכן בשפלותו לספוג את כל הטוב ולהופכו לחלק ממנו, ומשתוקק באמת לארץ ישראל.
ריג	כל מה שיש בו משום עבודה זרה, אף שבחיצוניותו יש נוי רוחני, פנימיותו ארס משחית.
ריד	האדם צריך להיחלץ מאנוכיותו ולחשוב על הכלל, בעולם, באדם ובישראל.
רטו	העצבות מגלה את חסרונות הנפש ומורה על המקומות אותם יש לתקן, ולכן אין להירתע מפניה.
רטז	יש לקוות לשפלות פנימית אמיתית, שאינה מחלישה את גבורת הנפש ושמחתה הפנימית, אלא מחזקתן.
ריז	אין לירא מטעימת טעם מר בהגיון רזי תורה, אלא להוסיף שקידה ודבקות, והמר יהפוך למתוק.
ריח	היצר המתגבר בכל יום מחדש, סולל דרך להעלות את הימים באור החיים העליונים.
ריט	שימוש בדוגמאות והקבלות בעניינים רוחניים מחייה ומאיר אותם, אף-על-פי שאין הדבר ניכר כלפי חוץ.
רכ	כשהיצר הרע מתגבר כנגד כל התגברות בעבודת ה', אין להתחרט עליה אלא להוסיף גבורה, שכל הכשלונות הנן בכלל "טעה בדבר מצווה".
רכא	הרשלנות מלהכיר את מושגי האלוהות במושגי העולם הפנימי, היא סעיף עבודה זרה, ותיקונה בהכרת קלישות תפיסתנו לעומת עצם ההשגות.
רכב	יראתם של ישראל דורשת קישור למצוות מעשיות, ואילו היראה המתאימה לגויים דורשת ניתוק מהן.
רכג	הרגשת ערך התפילה הנה גילוי נקודת הצדיקות שבאדם, וגילויי הרצון וקישורו למרומי הקודש מסדרים את המציאות לטובה.
רכד	הכרת ערך החול והאנושות מרוממת את הכרת הקודש וישראל.
רכה	כדי לתקן את פגימת העצמיות בנפש ובעולם, צריך להתעמק ברזי תורה בקביעות המביאה לדבקות תדירית.
רכו	בגלות דולים אור מתוך החושך במרירות, עבדות וחרדה, שבתוכה מאיר אור חסד עליון, העתיד להתגלות בשיבת ציון.
רכז	הפלפול נובע מעצמיות ישראל ומתשוקתם להשתעשע במקור חייהם, והוא מחזק את חייהם וכוחם העצמי.
רכח	הפלפול נובע מקביעות בתורה ובשעשועיה, ואף שאינו אמת מבחינה מעשית, הנו אמת מצד בהירותו המוסרית ויופיו.
רכט	כשם שאתערותא תתאה של הנפש מביאה אתערותא עילאה, כך הוא הדבר בכל דיבור ותנועה במציאות העולמית.
רל	צריך להתרגל לראות בכל חזיון קדושה את העלאתו את החול, ולא את סתירתו אותו.
רלא	היראה וכל פרטיה מוכרחים להיות מחוברים עם החכמה וכל פרטיה, ומחיבורם מאירה נשמת האדם.
רלב	העולם הרוחני מתחלק לארבע פלוגות: העולם המקבל, המשפיע, בעל אוצרות ההשפעה, ומקור אוצרות ההשפעה.
רלג	דורשי ה'  אינם חסרים דבר, ומֵרִווּיָם הפנימי מתרווה כל העולם בשפע ברכה.
רלד	כשם ששכר המצווה הגדול ביותר הוא המצווה עצמה, כך עונג התפילה גדול מעונג התגשמותה וקיום מבוקשה.
רלה	ההליכה בדרך האמצע בעולם המעשה, אינה סותרת את הקיצוניות של המחשבה, ולא עוד אלא שהיא מתחייבת ממנה.
רלו	הציורים המדולדלים שבאמונה מחלישים את הכוחות הגשמיים והרוחניים, והתקנה היחידה לכך היא להתעמק בפנימיות התורה.
רלז	הטוב והרע המוסריים עלולים להתערב, אך יסודם העליון אינו מתערב, ולכן האמונה והקדושה היסודיים, גדולים מכל תוכן מוסרי.
רלח	גם כשאין משיגים את סיבות הדברים, עצם ההשערה בונה עולמות רוחניים בנשמה, שייעשו להכרה ודאית בזיקוק השכל.
רלט	ההכרה הפנימית שבתוכיות האדם, והחיצונית השכלית, משכללות יחד את בינת האדם ורצונו.
רמ	מי שאינו מוכשר לישוב העולם מפני שחלקו בצפיות עליונות, יאהב את העולם והבריות, ובזה יתיישב העולם על-ידו.
רמא	אהבת הבריות שאינה באה מתוך אהבת ישראל, נובעת מחולשה איכותית המתגלה כהרחבה כמותית, ומאהבה עצמית גסה.
רמב	כשמרגיש את חסרונותיו יתבונן בכך, שכל הטוב שבו אינו נפגם מחסרונותיו, ובשעת הגאווה יתבונן בעיכובם את מעלותיו.
רמג	קדושת ישראל והדבקות האלוהית צריכות להיות מרוצפות באהבת הבריות, אך יש להיזהר מן התכנים הזרים שבנפשות השונות.
רמד	תפקידה של הרשעה הוא להתסיס, לחזק את הרצון ולהעמיק את החיים, וכשישוכלל העולם הרשעה תכלה.
רמה	נשמות הצדיקים מחדשות את העולם עוד בטרם יצאו לאוויר העולם.
רמו	כשנשמת האדם מתעלה, הוא מרגיש את ערך הדיבור ופעולתו בעולם.
רמז	ההפשטה הרוחנית אינה צריכה לטשטש את המוחש והמורגש, אלא לעדנם, ולעמוד כנגדם שלא יטשטשו את האור הרוחני.
רמח	האור המקיף המאיר לאומות העולם וחוץ-לארץ, עתיד להתאחד ולהיכלל באור הפנימי של ישראל וארץ ישראל.
רמט	רק אטימות הגוף ופירוד הנפש מונעים מלהתעדן באושר העתיד, הקיים בהווה, ושכל מה שחוץ לו אינו נחשב.
רנ	כשיראת העונש מתרחבת, היא עצמה עונש וייסורים, אך יש בה טוב, שכן היא ממרקת את האדם ונעשית בסיס ליראת הרוממות.
רנא	ישראל פותחים חלונות נסיים בטבע, ובכך מוחים את עמלק האחוז בו, ובעתיד הטבע לא יחצוץ כלל בעד האור, והמוות יחדל.
רנב	ישראל מתקנים את הפנימיות והאומות מתקנות את החיצוניות, ואילו עמלק הוא הפך מגמת הקודש, ויש למחותו.
רנג	כשאדם מדלג מדרגות, את דרגתו הוא מאבד ואל העליונות אינו מגיע, ועליו לשוב למדרגתו מבלי לעזוב את רושם העליונות.
רנד	הסחת הדעת מהרע שבנפש, במקום לתקנו, מביאה לגאווה, והטיפול בו להופכו לטוב, מביא לענווה.
רנה	לכל עולם יש סדרים והגיונות שונים מחבירו, ואין להיבהל מסתירה ביניהם.
רנו	לפעמים הסדרים המעשיים הנובעים ממקור עליון, מתעלים על-ידי חופש הרעיון, ולפעמים הם בונים את היכלי הרוח.
רנז	לגבי משה, כל העולמות הרוחניים התלויים בעולם הזה, הנם טפלים לתיקון הנצחי, ואילו יעקב מקושר לעולם, וביתו מתפרנס מבית משה.
רנח	לפעמים טוב לשכוח את העוונות, כדי להוסיף שמחה במעשיו, וכנגדו הם נשכחים אצל ה', וזכרון הטוב נכפל.
רנט	כשמסיחים את הדעת מהשכל הפשוט, סובלים ממיעוט הופעה בשכל העליון כי הראשית והאחרית נעוצות זו בזו.
רס	כשעושה מעשה טוב שלא לשם שמים, אל יצטער על המעשה, אלא ישאב ממנו אומץ לתיקון המחשבה.
רסא	בעלי הסוד צריכים למעט בעסקי העולם ולהתרכז במקצועם, אך השקפתם עליהם בשיעור קטן, כחומט בתבואה, מברכת את תורתם.
רסב	כשהגוף חלש, השכל נוטה לעניינים מופשטים, וחיזוקו, ובירור התכנים הקשורים בחושיו, מבהירים את הרעיונות המופשטים.
רסג	אוהבים אנו את הטוב ושונאים את הרע, ומרחמים אנו על העורגים אל הטוב אך נתונים ברשת הרע, והצדיקים פודים אותם.
רסד	אי-אפשר לנצח את הרע כשנמצאים אתו במחשכים, אלא צריך לעלות ולעסוק בתורה דלעילא.
רסה	חטא נדב ואביהוא – עקירת דייקנות המעשים מתוך סערת ההופעה העליונה – מיתַקן במזיגת שתי התכונות, הנעשית על-ידי אליהו.
רסו	חשיבה המיסטית עלולה לפגוע בבינה הטבעית, אך עקירתה עוקרת את ההיגיון מההסתכלות הכללית, ויש לאחוז בה במידה ראויה.
רסז	הצדיקים שקדושתם מאירה, מבחינים בכל דעה את מסקנותיה הרחוקות, ומכירים בזוהמה המידמה לטוב, ובטוב הגנוז ברע.
רסח	כשעוסקים בחיובים ואין עוסקים במקורם, הקישור אליהם נעשה רפה וכהה, ולכן גאולת הכלל והפרט תלויה בלימוד רזי תורה.
רסט	החולשה שמרגישים כשמתרוממים למאוויים רמים, נרפאת בהבנה שהצדדים הרפויים הם שנחלשים.
רע	כשיראתו של אדם מתגברת, עת רצון היא לו ולעולם, ואל ייבהל מהעצבות הנלווית אליה, אלא יתגבר לזקקה.
רעא	כשהנשמה משתלהבת, אפילו כהרף עין, יש לשמוח בה, שכן ערכה רב, והירידה שאחריה היא רגעית, ונובעת משלטון השקר בעולם.
רעב	כשיראתו החיצונית מתגברת, צריך להחליפה ביראה של בושה וממנה לעלות ליראת הרוממות, ובכך מתעלים לאהבה.
רעג	יחוד שורש הנהגת ה' מצד העניינים האידיאליים (הקב"ה) וגילוייו המעשיים (מלכות), מופיעה הטהרה בעולם והטומאה מתבערת.
רעד	נשמת ישראל הנובעת מאור א-להים פנימי, התכוננה במלכות דוד, וכשהוכרה בשלמותה הגיע עת בניין המקדש של שלמה.
רעה	צינון הגיהנם שנעשה על-ידי קריאת שמע, אינו רק הקלת עונש, כי-אם שכר עצום, כעין הפיכת הגיהנם לעדן שתהיה בעתיד.
רעו	במחשבות הכלליות מתגלה הנועם של העולם הבא, והוא שורה בשלום העולם הזה, המתגלה על-ידי פרטי התורה והמוסר.
רעז	כשאי-אפשר להיטיב את המידות והמעשים כרצונו, מפני השאור שבעיסה, צריך לעלות בדרך הדבקות והמחשבה העליונה.
רעח	הקישור בין המוסר הכללי והנפשי נשגב מהפילוסופיה, והוא מתנוצץ מסוד ה' ליראיו.
רעט	קטרוג שרי אומות העולם מצטרף לקטרוג הרע הכללי מבלי להבחין בתשוקתו לכליון העולם, ובתפילת הצדיקים הם נפרדים ממנו והופכים למליצי יושר.
רפ	חיפוש הרוח הפנימי אחר מקורו העצמי, זורֶה הלאה גם טוב חיצוני העומד על דרכו, אך סופו לעמוד על אמיתתו הפנימית.
רפא	בארץ ישראל אפשר להניח לשכל לפעול במנוחה, והמחשבות תימצאנה מאירות באותיות התורה, ובחוץ-לארץ המחשבות מוכרחות להיבנות מהאותיות.
רפב	המחשבה הגלויה היא תוצאה של המחשבה הגנוזה, וישראל ששורשם באמונה, אין למחשבותיהם הרעות שורש, ואינן מצטרפות למעשה.
רפג	האומות יכולות לחקות את ישראל בצורה קלושה, רק בצד הסימבולי והנגלה של המצוות, אך לא מצד פעולותיהן הסגוליות.
רפד	הילדות הטהורה סופגת בקרבה את חפץ החיים בטהרתו, והבעת הקודש שלה מכשירה את החיים העולמיים לתפקידם.
רפה	הדמיון בעצלותו עלול להטעות, לראות הארה רוחנית כנטע זר ולגרום לדחייתה, וצריך לברר היטב, ולדחות רק את הזר והמשחית.
רפו	כשם שההשכלה האלוהית ממלאת את כל החיים בהשקפותיה המיוחדות, כך אורחותיה הרגשיים והמעשיים מעלים את החיים כפי גובהה.
רפז	המצוות הן האדם העליון, כלומר המהות של היש הרוחני ברום מגמתו, ואורח החיים שלהן הנו החיים האידיאליים של היש כולו.
רפח	חטא הארץ הוא שורש לכל הנטיות ההפוכות לשלמות ההוויה, ותפקיד איסורי התורה והמוסר הטבעי להפריש את האדם מהן.
רפט	רוח הקודש הבאה מהעולם החיצוני, מעורבת בטומאה, והבאה מפנימיות היש היא זכה, אך כדי לנצח את הרע צריך להתאימן.
רצ	בישראל, המשפט הממוני וכל ערכי החיים הנם דרישת א-להים, ומכאן חשיבות הסמיכה, שקוממה כנגדה את הרשעה היוונית.
רצא	קנאת הקודש הטבועה בישראל, לכלול בקדושה את כל ההוויה, מתגלה על-ידי אליהו והמשיח.